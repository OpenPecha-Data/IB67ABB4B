སྤྲོ་བ་སྤྱི་དང་། སྒྲོལ་མ་རིག་མཛོད་ཆེན་མོ་ལཕ་པ་ཆེལ་ཆེན་གྲངང་ལོ་ཆུང་བ་བ
འུ༥ ༦༤ ལ་པ་ངས་སྤྱིར་ན་དྲ་མིག་བསྐྱིན་དབང་གི་ར་པོའརྫོག །དེ་ལྟ་ལགས

༄༅། །སྔ་འགྱུར་ཀཐོག་གཏེར་ཆེན་བདུད་ཀློང་ཟུང་གི་གཏེར་བྱོན་སྨིན་བྱེད་ཐམས་ཅད་ཆུ་འབབས་སུ་བཀོད་པ་ཡིད་བཞིན་དབང་གི་རྒྱལ་པོའི་
མཛོད་ཅེས་བྱ་བའི་དཀར་ཆག་བཞུགས་སོ།། ༈ གླེགས་བམ་དང་པོ་༼ཨེ༽དུམ་གྱི་དཀར་ཆག ཀཐོག་པ་ཛསྤྲུལ་ཀུན་བཟང་རྣམ་རྒྱལ་མཆོག་
 གི་རྣམ་བསྡུས་བློ་གྲོས་རྒྱས་པའི་ཉིན་བྱེད་ཅེས་བྱ་བ་ལ་ལྡེབ་གསུམ། ༡༽ དབང་ཆུའི་ལྷན་ཐབས་ལག་ལེན་རབ་གསལ་ལ་ལྡེབ་ཉེར་དགུ། ༧༽ རིག་འཛིན་ཀློང་གསལ་སྙིང་པོའི་གཏེར་བྱོན་སྨིན་བྱེད་ཐམས་ཅད་ཆུ་འབབས་སུ་བཀོད་པ་ཡིད་བཞིན་དབང་གི་རྒྱལ་པོའི་མཛོད་ལ་ལྡེབ་བརྒྱ་དང་ཉེར་གཉིས།
༦༥༽ རྡོ་རྗེ་སྙིང་པོ་དེའི་ཡན་ལག་བྱེ་བྲག་ཏུ་བསྐོལ་བ་རྩ་གསུམ་སྐོར་ལ་ལྡེབ་བརྒྱ་དང་གྱ་བཞི། ༣༠༩༽ གླེགས་བམ་གཉིས་པ་༼ཝཾ ༽དུམ་གྱི་དཀར་

ཆག སྐོར་ཚོ་གཉིས་པ་ཁེ་ནང་ནས་སྤྱན་དྲངས་པའི་བི་མའི་སྙིང་ཐིག་གི་དབང་ཆོག་ཡན་ལག་དང་རྩ་བར་གྱུར་པ་ལ་ལྡེབ་བརྒྱ་དང་ཉེར་དྲུག ༡༽ སྐོར་
ཚོ་གསུམ་པ་བདེ་ཆེན་བྲག་དཀར་ནས་སྤྱན་དྲངས་པའི་སྙན་བརྒྱུད་ཀྱི་སྐོར་སྨིན་བྱེད་ཀྱི་རིམ་པ་ལ་ལྡེབ་དགུ་བཅུ་གོ་དགུ། ༢༥ ༣༽ གླེགས་བམ་གསུམ་
པ་༼  མ༽དུམ་གྱི་དཀར་ཆག སྐོར་ཚོ་བཞི་པ་གནམ་ཆེན་བྲག་དཀར་ནས་སྤྱན་དྲངས་པའི་གུ་རུ་དྲག་པོ་ཡེ་ཤེས་རབ་འབར་གྱི་སྐོར་ལ་ལྡེབ་བརྒྱ་དང་ཉེར་
གཉིས། ༡༽ སྐོར་ཚོ་ལྔ་པ་རོལ་པ་བདེ་ཆེན་ཁང་ནས་སྤྱན་དྲངས་པའི་བཀའ་བརྒྱད་བདེ་གཤེགས་ཡོངས་འདུས་ཀྱི་སྨིན་བྱེད་སྐོར་ལ་ལྡེབ་བརྒྱ་དང་སོ་
བཞི། ༢༤༥༽ གླེགས་བམ་བཞི་པ་༼ ཡ ༽དུམ་གྱི་དཀར་ཆག སྐོར་ཚོ་དྲུག་པ་ཀཿ ཐོག་རྡོ་རྗེ་གདན་གྱི་གཡས་ཟུར་བྲག་སེང་ཆེན་འགྱིང་འདྲའི་ཁ་ནས་

༄༅། །སྤྱན་དྲངས་པའི་སྒྱུ་འཕྲུལ་གསང་བ་ཡང་ཁོལ་ལ་ལྡེབ་བརྒྱ་དང་བཅུ་གཉིས། ༡༽ ཁྲོ་བོའི་བདག་འཇུག་ལ་ལྡེབ་གཅིག ༣༣༡༽ གཏེར་
ཆེན་བདུད་འདུལ་རྡོ་རྗེའི་གཏེར་ཆོས་དབང་ཆུའི་མཛེས་རྒྱན་བདུད་རྩིའི་བུམ་བཟང་ལ་ལྡེབ་བརྒྱ་དང་བཅུ་བཞི། ༣ ༣ ༣ ༽

༄༅། །ཀཿཐོག་པ་ཛཿ སྤྲུལ་ཀུན་བཟང་རྣམས་རྒྱལ་མཆོག་གི་རྣམ་བསྡུས་
བློ་གྲོས་རྒྱས་པའི་ཉིན་བྱེད་ཅེས་བྱ་བ་བཞུགས་སོ། །

༄༅། །ཛཿ སྤྲུལ་སེམས་དཔའ་ཆེན་པོ་ཀུན་བཟང་རྣམ་རྒྱལ་མཆོག་ནི་སྐུ་གོང་མའི་གདུང་རྒྱུད་དུ་
སྐུ་འཁྲུངས། ཀུན་མཁྱེན་ཆོས་ཀྱི་བློ་གྲོས་དང༌། གྲུབ་ཆེན་པདྨ་བདུད་འདུལ། རིག་འཛིན་བསོད་ནམས་
དཔལ་ལྡན། འཇམ་མགོན་མཁྱེན་ཀོང་རྣམ་གཉིས་སོགས་སྐྱེས་ཆེན་མང་པོའི་ཞབས་ལ་བཏུད། ཀཿ ཐོག་
སྔ་རབས་པའི་གདམས་སྲོལ་ཇི་སྙེད་བཞུགས་པ་རྣམས་ཀྱི་དབང་ཁྲིད་གདམས་པ་ཡོངས་རྫོགས་དང་། སྔ་འགྱུར་

༄༅། །།རྡོ་རྗེ་ཐེག་པའི་བརྒྱུད་སྲོལ་མ་ལུས་པ་གསན་བསམ་སྒོམ་གསུམ་གྱིས་ཉམས་ལེན་མཐར་ཕྱིན།
ཀཿ ཐོག་པའི་སྙན་བརྒྱུད་འཛིན་པ་ཡོངས་ཀྱི་གཙུག་རྒྱན་ལྟ་བུར་གྱུར། ཀློང་གསལ་རྡོ་རྗེ་སྙིང་པོའི་ཡི་དམ་རྩ་གསུམ་
ཆོས་སྐོར་གྱི་བསྙེན་ཡིག་དང་གུ་དྲག་ཡེ་ཤེས་རབ་འབར་གྱི་ཉམས་ཁྲིད་བདེ་ཆེན་ཐེམ་སྐས། རིག་འཛིན་ཀློང་གསལ་
སྙིང་པོའི་གཏེར་བྱོན་སྨིན་བྱེད་ཐམས་ཅད་ཆུ་འབབས་སུ་བཀོད་པ་ཡིད་བཞིན་དབང་གི་རྒྱལ་པོའི་མཛོད་སོགས་རིན་

བྲལ་གྱི་གསུང་ཆོས་གལ་ཆེན་མང་པོ་བཞུགས། མཁན་ཆེན་ཨ་སྟོབས་རིན་པོ་ཆེ་ཐུབ་བསྟན་རྒྱལ་མཚན་འོད་ཟེར། གཏེར་ཆེན་ལས་རབ་གླིང་པ། དྲི་མེད་འོད་
གསལ་གླིང་པ། སི་ཏུ་ཆོས་ཀྱི་རྒྱ་མཚོ། འགྲོ་འདུལ་དཔའ་བོ་རྡོ་རྗེ། རྫ་དཀོན་མཆོག་བླ་མ་སོགས་བརྒྱུད་འཛིན་གྱི་སློབ་ཚོགས་ལམ་རྟགས་ཀྱི་ཡོན་ཏན་ཡོངས་སུ་
རྫོགས་པའི་མཁས་གྲུབ་མང་པོ་དང་། དེ་སྐབས་ཀྱི་སྐྱེས་ཆེན་དམ་པ་ཐམས་ཅད་དང་ཕན་ཚུན་ཆོས་འབྲེལ་སོགས་ཀྱིས་དགོངས་པ་གཅིག་འདྲེས་སུ་གྱུར་བའི་ལོ་རྒྱུས་
མཐའ་ཡས་སོ། །རིག་འཛིན་ཀློང་གསལ་སྙིང་པོའི་གཏེར་བྱོན་སྨིན་བྱེད་ཐམས་ཅད་ཆུ་འབབས་སུ་བཀོད་པ་ཡིད་བཞིན་དབང་གི་རྒྱལ་པོའི་མཛོད་འདི་ཉིད་རྩིས་འཕྲུལ་
ལ་རྟེན་ནས་ཡིག་འཇུག་དང་དག་ཞུས་སོགས་ལེགས་འགྲུབ་བྱུང་ནས་པར་སྐྲུན་ལ་དགོས་དབང་གིས་ཀཐོག་དྲུང་པ་སྤྲུལ་སྐུའི་མིང་འཛིན་པ་དེས་༢༠༡༤ལོའི་ཚེས་༢༡་ལ་

༄༅། །སྤོས་ངད་ལྡན་པའི་གྲོང་ཁྱེར་ནས་བྲིས་པའོ། ། 

༄། པྲ པཱ ཎི དྷ ར སྨི ན མ ཥི ཉྩ ས རོ ལཾ ཀ ར ཏི སྨ། །།
༄༅། །དབང་ཆུའི་ལྷན་ཐབས་ལག་ལེན་རབ་གསལ་ཞེས་བྱ་བ་བཞུགས་སོ།།

༄༅། །བླ་མ་དང་ལྷག་པའི་ལྷ་ལ་ཕྱག་འཚལ་ལོ། །རབ་འབྱམས་རྒྱལ་བའི་
དཀྱིལ་འཁོར་འཁོར་ལོ་ཀུན། །ཨེ་ཝཾ་ཟུང་འཇུག་ཕྱག་རྒྱས་རབ་བསྡོམས་པའི། །སྤྲོ་བསྡུའི་བྱེད་པོ་
དཔལ་ལྡན་བླ་མ་མཆོག །ལྷག་པའི་ལྷ་བཅས་འདི་ན་གནང་བ་སྩོལ། །ཕྱག་ལེན་མཁས་པའི་ལག་
རྗེས་གྲུབ་པའི་ཤུལ། །དེང་སང་མིང་ཙམ་ལ་རེ་དོན་གྱིས་དབེན། །རང་ལུགས་བོར་ནས་གཞན་

༄༅། །ལུགས་འཛུགས་པ་ཡི། །རྨོངས་བའི་དྲྭ་བས་བཏུམ་པས་ཅི་ཞིག་བྱ། །
དེ་ཕྱིར་རང་ལུགས་དྲི་མེད་དམ་པའི་ལུང་། །རིགས་པས་དཔྱད་གྲུབ་མན་ངག་གནད་དང་ལྡན། །ཚུལ་
ལྡན་གཞུང་དང་མཐུན་པའི་ལག་ལེན་བྲི། །བློ་གསར་འདི་ལ་འཇུག་ཀུན་དགའ་བས་ལོངས། །དེ་
ལ་གཏེར་ཆེན་མཆོག་རིག་འཛིན་ཀློང་གསལ་སྙིང་པོའི་དབང་གི་ཆུ་བོ་དབབ་པའི་གནས་སྐབས་སུ་

མཁས་གྲུབ་བླ་མ་བརྒྱུད་རིམ་གྱི་ཕྱག་བཞེས་གམ་གཙང་དུ་བགྱིད་པའི་ཕྱིར་ལག་ལེན་འདེབས་ཚུལ་ཅུང་ཟད་ཉེ་བར་མཁོ་བའི་ཕྱིར་ཟུར་བཀོལ་དུ་འགོད་དོ། །དེ་ལའང་། སྒྲུབ་གནས་སུ་རྒྱན་བཀོད་
བཅའ་ཀ་བསྟར་ཚུལ། སྒྲུབ་གཏོར་དང་མཆོད་གཏོར་གྱི་རིགས་རྣམས་འདུ་བར་བྱ་ཚུལ། དངོས་ཀྱི་སྒྲུབ་མཆོད་དབང་བསྐུར་དང་འབྲེལ་བའི་བཤམས་བཀོད་དང༌། ཕྱག་ལེན་གྱི་ཚུལ་ཅུང་
ཟད་སྨོས་པ་དང་བཞི་ལས། དང་པོ་སྒྲུབ་གནས་སུ་རྒྱན་བཀོད་བསྟར་ཚུལ་ནི། གང་དུ་བྱ་བའི་གཙུག་ལག་ཁང་དེར་བ་བྱུང་དང་དྲི་བཟང་སོགས་ཀྱི་ཆུས་འཐོར་བས་ཆག་ཆག་གདབ་ལ། ཕྱི་
བརྡར་ཤིན་ཏུ་ལེགས་པ། རྡུལ་བག་སོགས་མི་ཡོང་པའི་གཙང་མར་བྱ། སྤོས་ཀྱིས་བསངས་ཏེ། སྟེང་ཡོལ་དང་འོག་ཡོལ་འཕན་གདུགས་བླ་རེ་རྒྱལ་མཚན་སོགས་བཀོད། དེའི་དབུས་ངོས་
སུ་བླ་མ། གཡས་ཕྱོགས་སུ་ཡི་དམ། གཡོན་ཕྱོགས་སུ་མཁའ་འགྲོ། སྒོ་གཡས་གཡོན་གྱི་ཐད་ནས་ཆོས་སྲུང་དམ་ཅན་གྱི་བྲིས་སྐུ་རྣམས་བཀྲམ་སྟེ། སྒྲུབ་པའི་རྟེན་མཆོག་ཡིན་པའི་ཕྱིར་རོ།།

༄༅། །དེའི་ཕྱོགས་གཅིག་ཏུ་རྡོ་རྗེ་སློབ་དཔོན་གྱི་ཆོས་ཁྲི་རིགས་ལྔའི་ཕྱག་མཚན་གྱིས་སྤྲས་པ་དང་སེངྒེས་བཏེགས་པ་ཅན་ལ་ཁྲི་རྒྱན་ཚང་བར་བྱ། མདུན་དུ་གཡས་ནས་
བརྩམས་ཏེ་ནང་མཆོད། ནས་བཟེད། ཐུན་བཟེད་ཌཱ་མ་རུ། གཡབ་དར་སྣ་ཚོགས་པ། དར་ནག རྡོ་རྗེ། དྲིལ་བུ། བསྙེན་ཕུར་རྣམས་བཀོད་ལ་དར་གྱིས་འགེབས། དེའི་
མདུན་དུ་ས་སྟེགས་སམ། ཤིང་སྟེགས་གང་རུང་སློབ་དཔོན་ཐུགས་ཀའམ། ལྟེ་བ་ལས་མི་མཐོ་བར་བྱས་ལ། དེའི་རྒྱབ་ངོས་སུ་སྟེགས་བུ་བང་རིམ་གཉིས་པ་ཅན་ལ། སྟེགས་ཁེབས་འདིང་
བར་བྱའོ། །དེར་འདུ་བྱ་འོས་སུ། དབང་གི་བུམ་པ་སུམ་ཅུ་སོ་གཅིག ལས་བུམ་གཅིག་རྣམས་མགུལ་ཆིངས་ཁ་རྒྱན་བཅས་ནང་དུ་བྱ་རྒྱུད་ལུགས་ཀྱི་བུམ་རྫས་ཉེར་ལྔ་དང༌། དེའི་སྟེང་དུ་
པཉྩ་ཨ་མྲྀ་ཏ་བསྣན་པའི་བླ་མེད་ཀྱི་རྫས་རྣམས་རང་རང་སྐབས་ཐོབ་ལྟར་བླུགས། ལས་བུམ་དུ་དྲི་ལྔའམ། ཏིལ་དཀར། ཆུ་དག སྤོས་དཀར་ཏེ་དྲི་གསུམ་བླུགས། བྷནྡྷ་བཅུ་གཉིས།

བྷནྡྷ་དྲུག་ཙམ་ལ་དར་དམར་གྱི་ཁ་ཁེབས་དང་། མེ་ལོང་ལ་སིནྡྷུ་རས་བྱུགས་ཏེ་ཆོས་འབྱུང་བསྣོལ་མ་དང༌། པདྨ་འདབ་བཞིའི་དབུས་སུ་ཧྲཱིཿམ་དང་། ཕྱོགས་བཞིར་ཧཿ རིཿ ནིཿ སཿ བྲི། ཆོས་
འབྱུང་གི་ཟུར་རྣམས་སུ་གཡུང་དྲུང་དགའ་འཁྱིལ་རེ་བྲིས་ཏེ་འགེབ་རྒྱུ་ཅན་བྱ། གཏོར་མའི་སྤྱོད་དང་། ཕུད་སྐྱེམས་སྣོད། སྨན་རཀ་རྫས་བཅས། ཐོད་ཕྲེང་དང༌། ལས་བཞིའི་མདོག་སྣ་
ཚོགས་བསྡུས་པའི་ཕྲེང་བ། དུང་ཞལ་ཐ་ནའང་གསུམ་ཙམ། མེ་ལོང་བདུན་ཕྲག་ཙམ། བདུན་ཚར་བཞི། ཤེལ་རྡོ་ཉི་ཤུ་རྩ་གསུམ་པདྨ་འོད་འབར་རས་བྲིས། རྩ་གསུམ་རས་བྲིས། མེ་
དབང་གི་རས་བྲིས། བཱི་མའི་རས་བྲིས། སྙན་བརྒྱུད་ཀྱི་རས་བྲིས། ཡེ་ཤེས་རབ་འབར་རས་བྲིས། བཀའ་བརྒྱད་རས་བྲིས། སྒྱུ་འཕྲུལ་རས་བྲིས། ཐུགས་ཆེན་ཡང་གསང་བླ་མེད་
རས་བྲིས། ཚེ་སྒྲུབ་རས་བྲིས་རྣམས་དང་། བྱེ་བྲག་པ་ཆུང་ངུ་རྣམས་དང་། ཐེག་དགུའི་འཇུག་དབང་གི་རས་བྲིས། སྡེ་བརྒྱད་དྲེགས་པའི་སྲོག་དབང་གི་རས་བྲིས་དང་བཅས་པ་བསགས།

༄༅། །མཉྫིལ་ཆེ་ཆུང་གསུམ། རྡོལ་དྲིལ་མ་མཐའ་གསུམ་ཙམ། གཟུངས་རྡོར། དབུ་རྒྱན། ཅོད་པན། དུང་དཀར་ཆ། གདུགས། འཁོར་ལོ། ཕྱག་
 ཤིང་། གསེར་ཐུར། མེ་ཏོག་གི་རྭ་བ་དཀྱིལ་འཁོར་སྒོ་སྐྱོང་ཚོམ་བུ་ལྔ་པའམ། པདྨ་འདབ་བརྒྱད་བྲིས་པ་ཤར་རྟགས་མ་ནོར་བར་བྱ། མིག་རས་སློབ་བུའི་གྲངས་ལས་ལྷག་པ། ཀུ་ཤའི་
ཆུན་པོ་རྩེ་སྙོམས་པ་ལ་ཆུན་པོར་བྱས་པའི་རིང་ཐུང་གཉིས་རེ་པའི་ཚོ་དྲུག བསྲུང་སྐུད་དམར་པོའམ་སྣ་ལྔ་ལུས་ཚད་སུམ་ཁུག་བསྒྲིལ་བ་ལ་རྡོ་རྗེའི་མདུད་པ་གསུམ་རེ་བྱས་པ་སློབ་མའི་གྲངས་ལས་
ལྷག་པ་ཚོམ་བདུན། སོ་ཤིང་སོར་བཅུ་གཉིས་པ་རྩེ་ལ་སོར་གཅིག་མདའ་སྟོང་ལྟ་བུར་མེ་ཏོག་གི་ཅོད་པན་བཏགས་པ། དེ་འོག་རྒྱ་མདུད་སོར་གཅིག དེ་འོག་སོར་གསུམ་ལ་ལྕིམ་ཞོག་ཡས་
མན་བརྒྱད་རེ་བྱས་པ། དེ་འོག་སོར་གཅིག་རྒྱ་མདུད། དེ་ལྷག་སོར་དྲུག་ཕུར་བུའི་དབལ་ལྟ་བུའི་སུམ་ཟུར་བྱས་པའི་རྩ་བ་ཤིན་ཏུ་རྣོ་བས་སློབ་མའི་གྲངས་རྭ་བ་ཚོམ་བུ་ལྔ་པ་བཅས། ཁྲུས་རས་

དཀར་པོ། དུང་ཞལ་དུ་གུར་གུམ་སིནྡྷུ་རའི་ཆུས་གཏམས་པ། དགབ་སྐོར། རྒྱལ་མཚན་བཞི། འཕན་བཞི། སྣོད་གཅིག་ཏུ་བ་བྱུང་གི་ཆུ། གཅིག་ཏུ་བདུད་རྩི་ལྔའི་ཆུ། གུ་གུལ།
པོག་ཕོར་བཅས། སྤོས་དྲི་ཞིམ་པའི་རེང་བུ་དང་ཕྱེ་མ། ཡེ་ཤེས་དབབ་པའི་སྤྲོས་ཆེན་དང་། ཞུན་མར་གྱི་མར་མེ་བརྒྱ་རྩ་སོགས་དང༌། ཞུན་ཆེན་གྱི་མར་མེ་ཟུང་དྲི་བཟང་གི་ཁུ་བའི་ཆུ་
ཕོན་ཆེན། ཚོགས་རྫས། གཏོར་རྫས། འབྲུ་སྣ། རིན་ཆེན་ཕྱེ་མ། དར་སྣ། སྨན་སྣ། བྲུབ་ཁུང་། ཧོམ་ཁུང་། ལྕགས་ཀྱུ། ཞགས་པ། ལྕགས་སྒྲོག དབྱེ་སྒྲོ་
གཉིས། བྷནྡྷའི་སྣོད་དུ་དུག་ཁྲག་རྔ་མ་ནག་པོའི་འཐོར་གཡབ་བཅས། ཕུར་པ། ཡུངས་ཀར་གོང་བུ་མ་ཉམས་པ། མཚེ་མདའ། རྡོ་དཀར་ནག སྒྲོལ་གྲི། མདའ་བྱ་སྒྲོ་མ།
གཏོར་ཐུན་ཐོ་བ། ཧོམ་གཟར་དེ་རྣམས་སྣོད་སྒྲོལ་གཞོང་བཅས། སྡིག་པ་བསྲེག་པའི་ཏིལ་ནག དབང་གི་ཙ་ཀ་ལི་དང་། གཏོར་མའི་སྐུ་ཙག བླ་རྡོ་སྲོག་འཁོར་མེ་ཐུན་བརྡེགས་པའི་

༄༅། །ཆས་རྣམས་ཚང་བར་བྱ། དེ་ནས་གཉིས་པ་སྒྲུབ་གཏོར་དང་མཆོད་གཏོར་གྱི་རིགས་རྣམས་འདུ་བྱ་ཚུལ་ནི། གཏོར་མ་ཕྱེ་གཙང་དཀར་གསུམ་མངར་གསུམ་སྙིང་སྣ་
ཚོགས་ཚད་དང་སྨན་སྣ་རིན་ཆེན་ཕྱེ་མས་སྦགས་པའི་སྟེང་། རཾ་ཡཾ་ཁཾ་བྲི། རཾ་ལས་མེ་བྱུང་བས་མ་དག་པ་བསྲེག ཁཾ་ལས་ཆུ་བྱུང་གཉིས་འཛིན་བཀྲུས། ཡཾ་ལས་
རླུང་བྱུང་བག་ཆགས་གཏོར་བར་བསམ། སླར་ཡང་ཨོཾ་ཨཱཿ ཧཱུྃ་བྲི། དེ་གསུམ་ལས་འོད་ཟེར་འཕྲོས་བརྟེན་གཡོའི་དྭངས་བཅུད་ཐ་དག་བསྡུས་ཏེ་ཐིམ་པར་བསམ་ལ་
གར་ཆང་དང་སྦྱར་བའི་ཆུས་བསྒྲུབ་མར་ཁུ་བཟང་པོས་བྲན་ཏེ་བཅའ་རུང་བ་ཙམ་དུ་བྱ། ཧ་ཅང་སྙི་ན་མི་རུང་ངོ༌། །ཕུད་བཅད་པའི་ཞལ་ཟས་སྟ་གོན་དང་དངོས་གཞི་གཉིས་དབང་གི་དུས་འཇོག་
རྒྱུ་ཅན་རེ་རེ་དང་། དངོས་གཞིའི་དབང་ལ་འདོག་རྒྱུ་ཅན་གཅིག དེ་འོག་ནས་རིམ་པར་བླ་མ་ནོར་བུས་མཚན་པ། ཡི་དམ་རྡོ་རྗེས་མཚན་པ། མཁའ་འགྲོ་གྲི་གུག་གིས་མཚན་པ། ཆོས་

སྐྱོང་རལ་གྲིས་མཚན་པའི་རྟེན་གཏོར་བཞི། སྔགས་སྲུང་མ། ཚེ་རིང་མ། དཔལ་མགོན། རྣམ་སྲས། སྟག་མདའ། གཟའ། བཙན། དམ་ཅན་། རྒྱལ་པོའི་རྟེན་བཞི།
བརྟན་མ་དང་སྡེ་བརྒྱད་མཆོད་པ་རྒྱུན་བཞག རྩ་གསུམ་སྤྱི་གཏོར་རིན་ཆེན་འབར་བ་གསུམ། ཚེ་འབྲང་། སྨན་གཏོར། ཤ་རུས་ཞལ་ཟས། དབང་ལྔའི་མེ་ཏོག སྤྲོ་ན་སྨན་རཀ་
བརྒྱ་རྩའི་ཞལ་ཟས་དང་གཏོར་མ། ས་ལྷའི་གཏོར་མ་དཀར་ཟླུམ་འདབ་བཞི་ཅན། ས་ལྷ་དང་སྟ་གོན་ལ་ཞལ་ཟས་རེ་རེ། སྔོན་གཏོར་དཀར་དམར་ཆ་གཉིས་རེ། གླུད་གཏོར་གཉིས། ཆོས་
སྲུང་ལ་འབུལ་གཏོར་རྣམས་བཅའ། དེ་རྣམས་གཙང་སྦྲ་རྒྱན་སྤྲོས་སོགས་རྩིང་པོར་མ་སོང་བ་གལ་ཆེ་སྟེ། རྟེན་གཏོར་རིགས་རྣམས་གཞལ་ཡས་ཁང་དང་ཆོས་མཚུངས་ལ། འབུལ་གཏོར་
རིགས་རྣམས་ནི་ལྷའི་ཞལ་ཟས་ཡིན་པའི་ཕྱིར་རོ། །རྟེན་གཏོར་རྣམས་ལ་ཁྲོ་འབག བླ་རྡོ། གདུགས་ཀྱིས་བཀབ་ལ། དར་སྣ་གཟུགས། གཞན་མཆོད་གཏོར་རྣམས་བཅས་ཁ་ཟས་

༄༅། །གཙང་མ་ཅི་རིགས་ཀྱིས་བརྒྱན། འབྲུ་སྣ་བླུགས་ཏེ་ཡིད་ཀྱིས་རྒྱལ་བ་སྲས་བཅས་ལ་བསྔོ་བར་བྱའོ། །དེ་ནས་གསུམ་པ་དངོས་ཀྱི་བསྒྲུབ་མཆོད་ལ་དབང་བསྐུར་དང་
འབྲེལ་བའི་བཤམས་བཀོད་དང་ཕྱག་བཞེས་ཀྱི་ཚུལ་སྨོས་པ། སྟ་གོན་ཞག་གཅིག དངོས་གཞི་ཞག་བདུན་གྱི་དབང་དུ་བྱས་ཏེ་སྨོས་པ་ལ། དང་པོ་སྟ་གོན་ཉིན་པར་སྔར་གྱི་མཆོད་སྟེགས་
བང་རིམ་གཉིས་པའི་དབུས་སུ་བླ་གཏོར། གཡས་སུ་ཡི་དམ། གཡོན་དུ་མཁའ་འགྲོ། དེའི་གཡས་ངོས་སུ་བླ་མའི་རིན་ཆེན་འབར་བ་དང༌། ཚེ་འབྲང་། གཡོན་ངོས་སུ་ཡི་དམ་དང་
མཁའ་འགྲོའི་རིན་ཆེན་འབར་བཀོད། དེའི་གཡས་ལོགས་སུ་ཚེ་རིང་མ། སྔགས་སྲུང་མ། གཡོན་ལོགས་སུ། དཔལ་མགོན། རྣམ་སྲས། སྟག་མདའ་རྣམས་བཀོད། བང་རིམ་
འོག་མའི་དབུས་སུ་སྨན་གཏོར། གཡས་གཡོན་དུ་སྨན་རཀྟ། དེའི་གཡས་སུ་གཟའ། བཙན། བརྟན་མ། གཡོན་ངོས་སུ་དམ་ཅན་དང་། རྒྱལ་པོ། སྡེ་བརྒྱད་མཆོད་པ་བཤམས།

དེའི་སྔོན་ནས་ཕར་ལ། རང་གི་ལག་གཡོན་ནས་མགོ་བརྩམས་པའི་མཆོད་ཡོན། ཞབས་བསིལ། མེ་ཏོག བདུག་སྤོས། སྣང་གསལ། དྲི་ཆབ། ཞལ་ཟས་བཀོད། ལག་
གཡས་ནས་མགོ་བརྩམས་པའི་ཁྲག་གི་ཨརྒྷཾ་དང་། ཞབས་བསིལ་དབང་ལྔའི་མེ་ཏོག ཚིལ་ཆེན་སྦྱར་བའི་བདུག་སྤོས། ཞུན་ཆེན་མར་མེ། མཁྲིས་པའི་དྲི་ཆབ། ཤ་དང་རུས་པའི་ཞལ་
ཟས་རྣམས་བཀོད། སྟེགས་བུའི་དབུས་སུ་མཎྜལ་ཚོམ་བུ་གཅིག་བཀོད། དེའི་སྟེང་དུ་མཉྫིལ་ལ་ས་ལྷའི་གཏོར་མ་བཀོད། དེའི་བྱང་ཤར་དུ་མཚམས་འཛིན་པའི་མེ་ཏོག ཤར་དུ་མཆོད་
ཡོན། ཤར་ལྷོར་ཞབས་བསིལ། ལྷོར་མེ་ཏོག ལྷོ་ནུབ་ཏུ་བདུག་སྤོས། ནུབ་ཏུ་མར་མེ། ནུབ་བྱང་དུ་དྲི་ཆབ། བྱང་དུ་ཞལ་ཟས་རྣམས་བཀོད། དེའི་ཉེ་ལོགས་སུ་སྔོན་གཏོར་
དཀར་པོ་གསེར་སྐྱེམས་བཅས་ཕུལ་ཡུལ་གྱི་གཡས་ཐད། རང་གི་ལག་གཡོན་ངོས་གཏོར་མ་བཞག་སྟེ་བཟའ་བ་གཡས་ཞེས་སྨོས། ཕུལ་ཡུལ་གཡོན་ཐད་རང་གི་ལག་གཡས་ངོས་གསེར་སྐྱེམས་

༄༅། །བཤམས་ཏེ་བཏུང་བ་གཡོན་ཞེས་སྨོས་པ་ཡིན་ཏེ་མཆོད་གཏོར་གསེར་སྐྱེམས་ཅན་རྣམས་དེའི་རིགས་འགྲེའོ། །བགེགས་གཏོར་རམ་སྔོན་གཏོར་དམར་པོ་དེ་དང་ཉེ་བར་
གཡོན་ངོས་སུ་བཤམས་པའི་གཉིས་ཀའི་ནང་དུ་ནས་དང་ཆུ་བླུགས་པ་ནི། མི་ཕྱེད་སྤྱི་ལ་འབྲས་ཆན་རིལ་བུ་དང་༔ ཞེས་པའི་དོན་ནོ། །དེ་དང་ཉེ་བར་བ་བྱུང་ལྔ་དང་བདུད་རྩིའི་སྣོད་གཉིས་
བཞག བདག་བསྐྱེད་ཚར་ནས་དཀར་གཏོར་གྱི་ཚེ་ན་གཙང་སར་སྟེགས་ལ་ཕར་ཕུལ་ཚུལ་གྱི་བཞག ས་ལྷའི་མཇུག་དེ་མ་ཐག་ཏུ་གཏོར་མ་དཀྱིལ་འཁོར་སྟེགས་ཀྱི་སྟེང་ཕབ། མཆོད་པ་
བསྡུས་ལ་མཎྜལ་དང་མཉྫིལ་བསལ། བགེགས་བསྐྲད་ལ་བྷྱོ་བི་ཤུའི་དུས་གཏོར་མ་བྱུང་ཤར་མཚམས་སུ་དོར་ལ་ཧཱུྃ་བཞིའི་སྔགས་ཀྱི་སྐབས་ལག་གཡོན་གུ་གུལ་གྱི་པོག་ཕོར་འཛིན། གཡས་
ཡུངས་ཐུན་གྱི་སྣོད་བཟུང༌། གཟན་ག་ཁྱེར་གྱིས་ལས་རྡོར་སྔོན་དུ་འགྲོ་བས་གཡས་སྐོར་གཅིག ཆག་ཆག་གཉིས་ཀར་གཟན་ག་ཁྱེར་འདྲ་ལ་གཡོན་དུ་བ་བྱུང་བཟུང་། ལས་རྡོར་སྔོན་འགྲོས་ཕྱི་

སྐོར་གཅིག་བདུད་རྩི་ལྔ་ལ་ཡང་དེ་ལྟར་རོ། །དེ་ནས་དབུས་སུ་མཎྜལ་བཞག་ལ། སློབ་དཔོན་གྱིས་དྲིའི་ཆུས་སྒྲོ་ཕུགས་སུ་ཐིག་ལེ་བྱས་པ་དང་མཉམ་ལས་རྡོར་ནས་འབྲུའི་ཚོམ་བུར་རེ་རེ་བླུགས་
ཏེ༑ དབུས་སུ་གཅིག་དང་ཕྱོགས་མཚམས་བརྒྱད་དུ་རེ་རེ་བཀོད། དེ་སྟེང་མཉྫིའི་ཁར་བུམ་གདན་སྟེང་གཙོ་བོའི་བུམ་པ་ཁ་རྒྱན་གཟུངས་རྡོར་དང་དུང་ཞལ་དུ་མཆོད་ཡོན་བཅས་བཀོད། མཐར་
རྣམ་བདུན་ས་ལྷའི་དུས་ལྟར་བསྐོར། དེའི་ཕྱི་ལོག་ནས་དབུས་སུ་ག་པུར་གུར་གུམ་མཚལ་སིནྡྷུ་རའི་ཆུ། ཤར་དུ་དུང་ཕོར་དུ་སྐྱོར་ཆུ། ལྷོར་སོ་ཤིང་རྭ་བར་བཅས། ནུབ་ཏུ་སྲུང་སྐུད། བྱང་
དུ་ཀུ་ཤ་ཆུན་པོ། བྱང་ཤར་དུ་ལས་བུམ་བཀོད། སྟོང་ཚིག་གི་མཆོད་བསྟོད་ཀུན་ལ་མཆོད་ཁ་གསོ་བ་སྤྱི་ལ་འགྲེས་ཤིང༌། སྙན་གསན་དབབ་པར་སྤོས་ཀྱི་རིང་བུ་སློབ་དཔོན་ཕྱག་ཏུ་ཕུལ། བུམ་
པའི་ཛཔ྄་ལ་གཟུངས་ཐག་མེ་ཏོག་འཐོར་པད་སྐོར་གྱིས་བླངས་ཏེ་ཕུལ། ཛཔ྄་བཟླས་དང་མཆོད་བསྟོད་རྫོགས་ཏེ། ཨོཾ་ཨཱཿཧཱུཾ་ལ་རྣམ་བུམ་དུ་མཆོད་ཡོན་ཕུལ། ལས་བུམ་ལའང་དེ་ལྟར་རོ། །

༄༅། །དཀྱིལ་འཁོར་ཡོལ་བས་བཅད་ནས་སློབ་མ་སྟ་གོན་སོགས་དབང་བསྐུར་ཀུན་ལ་འདྲ་ཞིང་སློབ་དཔོན་གྱིས་ཇི་ལྟར་བལྟམས་པ་གསུངས་དུས། ལས་རྡོར་གྱིས་ལག
གཡོན་དུ་ཕྱིར་འབྲང་བསལ་ཕྱིར་གུ་གུལ་གྱི་པོག་ཕོར་དང༌། གཡས་པས་ལས་བུམ་ཆུ་སློབ་མ་རྣམས་ལ་ཕྱོགས་ཏེ་ཁ་འཛིན་གྱིས་ཐོགས་ཏེ་སྒྲུབ་ཁང་གི་སྒོའི་ཕྱི་རོལ་ནས་ཁྲུས་བྱས་ཏེ་ཐམས་ཅད་
རྫོགས་པ་དང་། ལས་བུམ་སློབ་དཔོན་གྱི་དྲུང་ནང་མཆོད་ཀྱི་གོང་དུ་བཞག བགེགས་གཏོར་སློབ་དཔོན་དྲུང་དུ་ཁ་སློབ་དཔོན་ལ་ཕྱོགས་པས་བཞག ལས་བུམ་གྱི་ཆུ་བླུགས། སྔགས་
ཀྱིས་བསྔོ་སྐབས་གཏེགས་ནས་ཕྱག་ཏུ་མཆུ་རང་ངོས་སུ་ཡོད་པས་ཕུལ། བདེན་སྟོབས་ཀྱི་ཚེ་ལག་གཡས་སྦུབས་པས་བཟུང་སྟེ་ཕྱིར་དོར། གནས་གསུམ་བྱིན་བརླབ་ལ་དབུས་ཀྱི་དྲི་བཟང་ཆུ་
སིནྡྷུ་ར་བསྲེས་པ་གཏད། དེ་ནས་སོ་ཤིང་གཏད། རྭ་བ་ཤར་རྟགས་རང་ཕྱོགས་བསྟན་ནས་གཏད། སྐྱོར་ཆུ་དུང་ཆུ་གཏད། བསྲུང་སྐུད་གཏད། རྩྭ་ཀུ་ཤ་ཆུན་པོ་ལག་གཡས་ཆུང་བ་དང་།

གཡོན་ཆེ་བ་ཐོགས། མི་བསྣོལ་བར་གཏད་དོ། །དེ་ལྟར་སྟ་གོན་བྱུང་ངོ་ཅོག་འདྲའོ། །དེ་ནས་གཞི་སྟེང་གི་གོང་དུ་བཀོད་པ་རྣམས་ཟུར་དུ་བསལ་དངོས་གཞིའི་བཤམས་བཀོད་ནི། དཀྱིལ་
འཁོར་དབུས་སུ་རས་བྲིས། ཞི་བ་སྒོ་སྐྱོང་པདྨ་འདབ་བརྒྱད་ཀྱི་དབུས་སུ་ལྷ་ཚོམ་དཀར། ཤར་མཐིང་། ལྷོ་དཀར། ནུབ་དམར། བྱང་མཐིང་། ཤར་ལྷོ་དཀར། ལྷོ་ནུབ་དམར།
ནུབ་བྱང་སེར། བྱང་ཤར་སྨུག སྒོ་བཞིར་ཕྱོགས་མདོག་ཅན་བཀྲམ། དེའི་སྟེང་མཉྫིལ་བཞག་པའི་དབུས་སུ་རྣམ་བུམ་གཟུངས་རྡོར་བཅས་ཁར་བྷནྡྷ་ཆོས་སྨན་བཏབ་པ་ཆང་དང་སྦྱོར་བས་
སུམ་གཉིས་བཀང༌། མེ་ལོང་སིནྡྷུ་རས་འགེབ། དེའི་སྟེང་དར་དམར་གྱིས་འགེབ་ལ་རྨ་བྱ་དང་ཤེལ་རྡོ་བཞག ལྷོར་དབུ་རྒྱན། ནུབ་ཏུ་རྡོ་རྗེ། བྱང་དུ་དྲིལ་བུ། ཤར་དུ་འཁོར་ལོ་
བཅས་བཀོད། བུམ་པ་གཙོས་པའི་རིགས་པའི་དབང་ལྔ་ཡོད་རིགས་འདིའི་འགྲེས་སོ། །དེའི་མདུན་ནས་བརྩམས་གཡས་བསྐོར་གྱི་དང་པོར་ཞི་བའི་ཙ་ཀ་ལི། ཁྲོ་བོའི་ཙ་ཀ་ལི་རྣམས་སྤམ་

༄༅། །གྱིས་ཕྱག་ཏུ་བཞག་དགོས་ན་རྒྱབ་ལེན་ཅན་གྱིས་བཀོད། རེ་རེ་ནས་ཕྱག་ཏུ་ཕུལ་ཁོམ་ན་མདུན་ལེན་ཅན་གྱིས་བཀོད། ༈ གསང་བ་བླ་ན་མེད་པའི་
དབང་བུམ་སོགས་གསུམ་པོ་དེས་འཐུས། ཡོངས་འདུས་བླ་མའི་དབང༌། བུམ་པ། བདུད་རྩི། མེ་ལོང་། ཤེལ་རྡོ་རྣམས་དེས་འཐུས། དབུ་རྒྱན་སོགས་ནས་པོ་ཏིའི་བར་གྱི་ཙཀ་ལི་
བཀོད། རྡོར་སེམས་ལ། བུམ་པ། ཕྲེང་བ། ཤེལ་རྡོ། རྡོར་དྲིལ་བཀོད་པར་བྱ། བཏགས་གྲོལ་གྱི་ཙཀྲ་ལི། རྒྱུད་ཀྱི་གླེགས་བམ་བཅས་བཀོད། ཐུགས་ཆེན་ཡོངས་སྙིང་
འདུས་པ་ལ། ཚོམ་བུའི་ཁར་བུམ་པ། བྷནྡྷ། རྡོ་རྗེ། དྲིལ་བུ། རིག་ཙཀྲ། ཡི་དམ་སྤྱི་གཏོར་བཀོད། མནྡྷ་ར་བར་ཚོམ་བུའི་ཁར་བུམ་པ། བྷནྡྷ། རྡོ་རྗེ། མཁའ་འགྲོའི་
སྤྱི་གཏོར། ཚེ་རིལ། ཚེ་ཆང་དམ་འབེ་ཟུར་བཀོལ་ཡོད་ན་བཞག མེད་ཚེ་གོང་གི་བྷནྡྷའི་བཅུད་ཀྱིས་འཐུས། སྒྲུབ་ཐབས་ཀྱི་གླེགས་བམ། གདུགས་ཆུང་། དུང་དཀར་བུབ་རྣམས་

ཅི་བདེར་བཞག ༈ ཤར་དུ་བླ་མ། ལྷོར་ཡི་དམ། ནུབ་ཏུ་མཁའ་འགྲོ། བྱང་དུ་ཆོས་སྐྱོང་རྟེན་གཏོར་རྣམས་བཀོད་པ་སྒྲུབ་དབང་དང་འབྲེལ་ན་བྱེད་ཅིང་། མི་འབྲེལ་བར་
དབང་རྐྱང་ལུགས་འདིར་བདག་དཀྱིལ་རྒྱབ་སྟེགས་ཅན་གྱིས་བདེ་བར་མངོན་ཅིང་ཕྱག་བཞེས་ཀྱང་ལགས་སོ། །དེའི་རྡོ་རའི་ཚད་ཙམ་ནས་གསུངས་ཀྱང་། རས་བྲིས་མི་བསླད་པའི་ཕྱིར། རས་
བྲིས་ཕྱི་ནས་རྣམ་བདུན་བསྐོར་བཤམས་བྱ། འཕན་རྒྱལ་མཚན་དགབ་སྐོར་དཀྲིས་པའི་ཤར་དུ་ཞི་མཆོད་རིགས། ལྷོར་ཚོགས་ཀྱི་ཡོ་བྱད། ནུབ་ཏུ་ནང་མཆོད། བྱང་དུ་དྲག་མཆོད་བཤམས། 
དེའི་ཉེ་ལོགས་གང་བདེར། གསེར་ཐུར། ཕྱག་ཤིང་། མེ་ཏོག་གི་དྲྭ་བ་བཀོད། མདུན་དུ་སྔོན་གཏོར་དཀར་དམར། ཆོས་སྲུང་མཆོད་གཏོར། སྡེ་བརྒྱད་དཀར་གཏོར། ཆད་མདོ་
གཏོར་འབུལ་རྣམས་བཀོད། ཐེག་དགུའི་འཇུག་དབང་ལ། སྟེགས་གཞན་ཞིག་གི་སྟེང་དུ་པདྨ་འདབ་བརྒྱད་ཀྱི་ལྟེ་བ་ལིང་ཚེ་དགུར་བཅད་པའི་ལིང་ཚེ་རེ་རེའི་ནང་དུ། པདྨ་འདབ་བཞི་རེ་རེ་

༄༅།  །བྲིས་ཏེ། དབུས་སུ་ཧཱུཾ་དང་ཤེལ། ཤར་དུ་བ་དང་ཆོས་གོས་སོགས། ལྷོར་ཙ་དང་ཐོད་པ། ནུབ་དུ་ཝ་དང་གདུགས་དུང་ཆོས་གོས། བྱང་དུ་ཧ་དང་རིགས་
གསུམ་སྐུ། ཤར་ལྷོར་ཧེ་དང་ཕྲེང་བ་བཞི། ལྷོ་ནུབ་ཨདཀར་དང་རྡོར་དྲིལ། ནུབ་བྱང་ཨོཾ་དང་རུས་རྒྱན་སོགས། བྱང་ཤར་ཨཱཿདང་བྱང་སེམས་དཀར་དམར་རྣམས་བཀོད། ཅོག་ཆུང་
སྟེང་རྣམ་བདུན་བྲེང་ཆར་གཅིག་བཤམས། དཀྱིལ་འཁོར་ལ་ཡོལ་བས་བསྐོར་དེ་དབྱེ་གསལ་ཆོག་པ་བྱ། བདག་བསྐྱེད་རྩ་དཀྱིལ་མཆོད་གཏོར་ལ་གཏོར་རྫས་གསོ། སྤོས་མེས་སྦྱངས། རླུང་
གཡབ་ཀྱིས་རྡུལ་སྤྲུགས། ཆུ་གཙང་བྲན། སློབ་དཔོན་གྱིས་ལས་ཆུས་འཐོར། ལས་རྡོར་གྱི་གུ་གུལ་བདུག མཆོད་པ་བྱིན་རླབས་ལ། གནས་ཡོ་བྱད་སྒྲུབ་པ་པོ་རྣམས་ལ་དམིགས་ཏེ། 
ཁྲོ་རྒྱལ་ལས་རྒྱལ་བྱེད་བསྐྱེད་པའི་ཆུ་ལན་གསུམ་འཐོར། སྤོས་ཕྱུངས་བྱེད། བྱིན་འབེབས་ལ་སྤོས་བསྐོར་བྱ། དེ་ནས་ཡོལ་བས་བཅད་པར་བྱའོ། །དེས་ཉིན་གཅིག་གོ །ཉིན་གཉིས་པའི་

བཅའ་བཀོད་ཀྱི་གཏོར་མ་ལ། སྔོན་གཏོར་དཀར་དམར་གཉིས་ཆ་གཉིས་རེ། གླུད་གཏོར་གཉིས། སྡེ་བརྒྱད་མཆོད་པ། གཏོར་འབུལ། ཆད་མདོ། གཏོར་གསོས་ཀྱི་བ་ལིང་རྣམས་
དང༌། རྩ་གསུམ་གྱི་དབང་གཏོར་ནི། བདུད་རྩི་འཁྱིལ་པར་ཡི་དམ་དཔལ་གཏོར། མེ་ལྟར་འབར་བར་ཡི་དམ། ལོ་གྱོན་མར་མཁའ་འགྲོའི་དཔལ་གཏོར། ཕྱག་རྡོར་ཡི་དམ། སེང་
གེ་སྒྲ་ལ་དཀར་ཟླུམ། རྒྱལ་མཚན་རྩེ་མོར་དཀར་ཟླུམ། འོད་ཟེར་ཅན་མར་དཀར་ཟླུམ། ཕྱག་རྡོར་ལ་དཀར་ཟླུམ། ཕག་མོ་དཀར་མོར་མཁའ་འགྲོ། ཛཾ་བྷ་ལར་དཀར་ཟླུམ། ཧཱུྃ་
མཛད་ལ་ཡི་དམ། འཇམ་དཔལ་ནག་པོ་ལ་དཀར་ཟླུམ་མེ་རི་ཅན། སེང་གདོང་མ་ལ་ཆོས་འབྱུང་བསྣོལ་མའི་སྟེང་མཁའ་འགྲོའི་དཔལ་གཏོར། དྲེགས་འདུལ་ཡི་དམ་དཔལ་གཏོར་དེ་རྣམས་
དང༌། བཱི་མའི་སྐོར་ལ། རྣམ་འཇོམས་ལ་དཀར་ཟླུམ། མི་གཡོ་བ་ལ་དཀར་ཟླུམ་མེ་རི་ཅན། ཡེ་ཤེས་སེམས་དཔའ་ལ་དཀར་ཟླུམ། ཡེ་ཤེས་རྡོ་རྗེ་ལ་དཀར་ཟླུམ། ཤེས་རབ་འཁོར་

༄༅། །ལོ་ལ་དཀར་ཟླུམ། ཆོས་དབྱིངས་ཡེ་ཤེས་ལ་དཀར་ཟླུམ། ཆོས་ཀྱི་དུང་ལ་དཀར་ཟླུམ། ཤེས་རབ་ཕར་ཕྱིན་ལ་དཀར་ཟླུམ། ཡུམ་ཆེན་མོ་ལ་དཀར་ཟླུམ།
ཚེ་བདག་ལ་ཡི་དམ་དཔལ་གཏོར། དེ་རྣམས་སོར་ལྔ་པ་ཉི་ཟླ་ནོར་བུ་དང་ཕྲག་བརྒྱན། སྤྲོ་ན་མཚན་པ་རེ་བཅས་མཆོད་ཁ་གསོ་སྤྱད་དང་རྩ་གསུམ་དངོས་ཀྱི་དབང་ལ་དུས་གསུམ་དུ་མཁོ་བའི་
ཞལ་ཟས་གསུམ། བསྲེག་ཀོང༌། རྩ་གསུམ་གྱི་ཚོགས་མཆོད་དེ་རྣམས་འདུ་བྱ་དགོས་སོ། །དབང་སྒྲུབ་སྐབས། མདུན་ཡོལ་བསལ་ཏེ་སྔོན་གཏོར་དཀར་དམར། གུ་གུལ་བདུག་པ། 
སྤོས་བསྲེག་པ། བུམ་པ་རང་རང་གི་ཁར་གཟུངས་རྡོར་སྤོ་ཞིང་མཐར་མཆོད་ཡོན་ཕུལ་བ། མཆོད་ཁ་གསོ་བ། ཚོགས་གཏོར་འབུལ་བ། ཆོས་སྲུང་གཏོར་འབུལ་གུད་དེར་བཞག་སྟེ། དྲང་
བ་དང་ལྷག་མ་འབུལ་མ་རག་པས་བཞག མདུན་ཡོལ་བཅད། དབང་བསྐུར་དངོས་ཀྱི་ཚེ་ཁྲུས་སྲུང་རྣམས་ཀྱི་བྱ་བ་སྔར་སྟ་གོན་གྱི་སྐབས་ལྟར་ལས་ནམ་ཡང་དབྱེ་བ་མེད། དེ་ནས་གདོང་

གཡོག་རེ་རེ་ནས་ཕུལ། རང་རང་ཁྱེར་འོང་རྒྱུ་ཡིན་ཚེ། བཅིངས་རན་ཙ་ན་བརྡ་སྦྱར། མེ་ཏོག་གི་པྲོག་མ་ཕྱག་ཏུ་ཕུལ། རང་རང་གི་ཁྱེར་ཡོད་ཚེ་ལག་པ་ཐལ་སྦྱར་བར་དུ་འཛིན་རྒྱུ་སོགས་
བརྡ་སྦྱར་རྣམ་རྒྱལ་བུམ་པའི་ཆུ་ཐིགས་གཅིག་དུང་ཞལ་དུ་བྲན་པ་ཕུལ། བསྐྱེད་པ་ནས་བརྩམས་བྱིན་འབེབས་རྫོགས་ཀྱི་བར་དུ་སྤོས་རེང་དར་བཅས་ཐོགས། ཕྱེ་མ་བདུག་བརྟན་པར་བྱ་བའི་རྗེས
ཐོག་མདུན་ཡོལ་བསལ། མེ་ཏོག་གི་རྭ་བ་ཤར་རང་ལ་ཕྱོགས་ཏེ་ཕུལ། སྤྱན་དབྱེ་ལ་གསེར་ཐུར་ཕུལ། མཐོང་བསྟན་ལ་ཕྱག་ཤིང་ཕུལ། དེ་ནས་ལག་བཅིབ་དར་བཅས་རྡོ་རྗེ་སེམས་དཔའི་
བུམ་པ་མཆུ་རང་ལ་ཕྱོགས་ཤིང་རྫབ་འཛིན་གྱིས་གཏད། ཕྲེང་བ། ཤེལ་རྡོ། རྡོར་དྲིལ་རྣམས་རིམ་པར་ཕུལ། ཐེག་དགུའི་ཁྲུས་རྫོགས་མ་ཐག་ཏུ། དུང་ཆུ་ཕུལ་ཡི་གེ་སོགས་འདབ་བཞི་
པ་ཤར་ནས་བརྩམས་གཡས་སྐོར་ལ་མཐར་དབུས་ཀྱི་བར་ཙ་ཀ་ལི་གཉིས་པོ་རེ་མཐར་ཆགས་སུ་ཕུལ། ཐུན་མོང་རིགས་དབང་ལྔའི་སྐབས་ཀྱི་ཨརྒྷཾ་སོགས་ལ་ཅོག་ཆུང་སྟེང་གི་རྣམ་བདུན་ཞལ་ཕར་

༄༅། །སློབ་དཔོན་ངོས་ལ་བསྐོར་ཚུལ་དང༌། བྷིཀྐན་སོགས་ལ་གུ་གུལ་སློབ་མ་རྣམས་ལ་བདུག རྣམ་བུམ། དབུ་རྒྱན། རྡོ་རྗེ། དྲིལ་བུ། འཁོར་ལོ། རྣམ་
བུམ། བྷནྡྷ་ཁ་ཁེབས་བཅས། གོང་གི་རྡོར་དྲིལ་དེ་གཉིས་བསྣོལ་ནས་ཕུལ། བྷནྡྷ་ཁ་ཁེབས་བསལ་ཏེ་སྐྱོགས་བཅས། ཤེལ་དང་རྨ་བྱ། སྐུ་ཙཀ་ཞི་བ། ཁྲོ་བོ་རྣམས་ཕུལ། གསང་
བ་བླ་ན་མེད་པ་ལ། རྣམ་བུམ། སིནྡྷ་རའི་དཀྱིལ་འཁོར། ཤེལ་རྡོ་རྣམས་གོང་མ་དེ་ཀས་འཐུས་སོ། །ཡོངས་འདུས་བླ་མ་ལ། དུང་ཆུ། བུམ་པ། བདུད་རྩི་སྐྱོགས་བཅས། མེ་
ལོང་ཤེལ་རྣམས་གོང་གི་དེས་བྱ། དེ་ནས་རྣམ་བུམ་གཏད་པའམ། ཙ་ཀ་ལིའི་བུམ་པ་ནས་བརྩམས་པོ་ཏིའི་བར་རོ། །བཏགས་གྲོལ་དབང་ཙ་ཀ་ལི་རེ་རེ་ནས། རྒྱུད་ཀྱི་གླེགས་བམ་ཕུལ་
ལོ༑ ༑ཐུགས་ཆེན་ཡོངས་སྙིང་འདུས་པར། རང་གི་བུམ་པ། བྷནྡྷ་སྐྱོགས་བཅས། རྡོར་དྲིལ། རིག་མ། གཏོར་མའོ། །མནྡྷ་ར་བར། རང་བུམ། བྷནྡྷ། རྡོ་རྗེ་གཏོར་མ།

ཚེ་རིལ་དང༌། ཚེ་ཆང་བླུད། དེ་ནས་རྣམ་བུམ་སྒྲུབ་ཡིག་སྒྲུབ་གཏོར་རྣམས་གཏད་དེ་གདུགས་བསྐོར། དུང་འབུད་དེ་སློབ་མ་རྣམས་ལ་འགྲིམ། དེ་ནས་ཚོགས་དྲངས་པ་ནི། བཟའ་བ་
 གཡས་ལ་བཏུང་བ་གཡོན་བྱས་ཞུ་བ། ཀྱཻ་པདྨའི་རྒྱལ་ཚབ་སོགས། རོལཿ ཞེས་བརྗོད་དེ་བསྣོལ་ནས་དྲངས། སློབ་དཔོན་གྱི་ལན་གདབ་སོགས་ཟིན་ནས་གསོལ་ལྷག་བླངས་ཏེ་དཀྱིལ་འཁོར་གྱི་
ཤར་ལྷོར། མཉྫིའི་སྟེང་གོང་གི་ཕུད་རས། འོག་ཏུ་གསོལ་ལྷག་དམེ་གཏོར་བཞག་སྟེ། དང་པོ་ཕུད་ཀྱི་སོགས་སྐབས་མཁའ་དབྱིངས་ཀྱི་རྒྱས་གཙང་གཏོར་དམེ་གཏོར་དང་། དམེ་གཏོར་
གཙང་གཏོར་དང་། མཐར་གཙང་གཏོར་དམེ་གཏོར་དང་བསྲེས་ཏེ། བསྲེ་བ་གསུམ་ཞེས་གྲགས་པ་ཡིན། དེ་ནས་ཚོགས་ཆང་ཕུད་སྐྱོགས་གཡོན་ལྷག་མ་གཡས་པས་ཐོགས་ཏེ་ཞལ་ཆབ་ཞུ།
མེ་སྒྲོན་གཟུགས། བཤུགས་པས་འབོད། སྨན་རཀ་སྦྲན་ཏེ་བཤལ་ཆུ་བཅས་ཕྱིར་ནུར་གསུམ་གྱིས་གཙང་སར་བླུགས་ཏེ་བཤལ་ཆུ་ལན་གསུམ་བཤལ་ཚུལ་དུ་གཡས་སྐོར་གསུམ་བྱ། སྣོད་ཁ་

༄༅། །སྦུབས་ལ་ཡར་ཁྱེར། གཏོར་སྐྱོངས་དུས་གཏོར་འབུལ་གཙང་སར་ལེགས་པར་བཞག ཆད་མདོ་གསེར་སྐྱེམས་བཅས་ལ་ཆབ་བྲན། མཐར་མར་ཞལ་དངོས་
གྲུབ་ཏུ་བླངས་ལ་བཤལ་ཆུ་བཅས་འཕངས་ནས་གཏོར་གཞོང་ཁ་སྦུབ། ཟིན་འཕྲལ་ཁ་ཡར་བཀྱགས་ཚེ་འབྲུ་སྣ་བླུགས། བདག་ཅག་དཔོན་སློབ་ཀྱི་ཚེ་བསོད་དཔལ་འབྱོར་ཐམས་ཅད་ཟླ་བ་ཡར་
ངོ་ལྟར་འཕེལ་བར་བསམ། མཆོད་པ་རྣམས་ཁ་གསོ། ཞལ་ཟས་གཅིག་བཞག སྨན་གཏོར་ལ་བ་ལིཾ་དང་གཏོར་རྫས་གསོ། གཤེགས་གསོལ་ཚར་དང་མཉམ་རྗེས་མི་མངོན་པར་བསྡུའོ། །
དེའི་ཤུལ་དུ་ལྷ་སྟ་གོན་ལ་ཚོམ་བུ་གཅིག་འགོད་པ་ལས་གཞན་སྔར་རྡོ་རྗེ་སྙིང་པོའི་སྐབས་ལྟར་སྟ་གོན་བཤམས། མེ་ཆུ་ཏིལ་གསུམ་འདུ་བྱ་དགོས་སོ། །སྟ་གོན་གྱི་ཚེ་ལྷ་དང་བུམ་པར་སྔ་མའི་
རིགས་འགྲེས་ལ། སློབ་མ་སྟ་གོན་གྱི་སྡོམ་བཟུང་ཡན་ཆད་དེ་ལྟར་ལ། སྡོམ་བཟུང་རྗེས་ཟློས་གསུམ་པའི་སྐབས་ཙམ་དུ་ལས་རྡོར་རང་གི་ལག་གཡས་ངོས་སུ་མེ། གཡོན་ངོས་སུ་ཆུ། དེ་

གཉིས་མཚམས་ནང་ལོགས་སློབ་དཔོན་ངོས་སུ་ཏིལ་བཞག་བསྲེག་སྐོང་བཞག་ལུགས་གདོང་ཟུར་གཅིག་རང་ངོས་བསྟན་ལ་བཞག སྔགས་གསུམ་འཕྲོར་མེ་ཆུར་དོར་ལ་ཕྱིར་བསྐྱལ་ལོ། །དེ་
ནས་དྲི་བཟང་། སོ་ཤིང༌། རྭ་བ་སྐྱོར་ཆུ། སྲུངས་སྐུད། ཀུ་ཤའོ།། ༈ དེ་ནས་རྩ་གསུམ་དངོས་གཞིའི་བཤམས་བཀོད་ལ། སྟ་གོན་གྱི་རྫས་རྣམས་བསལ་ཏེ། རས་བྲིས་
ཁྲོ་དཀྱིལ་སྒོ་རྐྱང་པད་འདབ་བཞི་པའི་དབུས་སུ་ཚོམ་བུ་གཅིག་པ་བཏིང་། རྣམ་བདུན་བསྐོར་སྔར་རྡོ་རྗེ་སྙིང་པོའི་བཤམས་ཚུལ་ལྟར་རིགས་དབང་ལྔ་དང་། དེ་ནས་གཡས་སྐོར་གྱི་རྩ་བའི་དབང་།
དེ་ནས་ཚོམ་བུ་རེ་རེས་དབང་སུམ་ཅུ་སོ་གཅིག་པོ་ཚོ་བྱེད་ནས་བཤམས། རང་རང་གི་རས་བྲིས་ཆུང་དུ་ཡོད་ན་ཚོམ་བུ་མི་བཀོད་དེའི་སྟེང་དུ་བཀོད། མེ་ཏོག་མིག་དར། དུང་ཆུ་ལ་ལས་བུམ་
ཆུ་བླུགས་པ་རྣམ་རྒྱལ་གྱི་ཆུ་བླུགས། མེ་ཏོག་གི་རྭ་བ། གསེར་ཐུར། ཕྱག་ཤིང་། མཆོད་པ་བཏེགས། གུ་གུལ་བདུག རྩ་བའི་དབང་གཅིག་ལ་མཉྫིལ་སྟེང་རྣམ་བུམ། དབུ་རྒྱན།

༄༅། །རྡོ་རྗེ། དྲིལ་བུ་འཁོར་ལོ། རྣམ་བུམ། སློབ་དཔོན་སྐུ། རྟ་མགྲིན་སྐུ། ཕག་མོའི་སྐུ། སིནྡྷ་རའི་དཀྱིལ་འཁོར། མེ་ལོང་སྔགས་ཕྲེང༌། ཕྱག་
མཚན། རིན་ཆེན་བརྒྱན། དུར་ཁྲོད་ཆས། གླེགས་བམ། བྷནྡྷ་སྐྱོགས་བཅས། སིནྡྷ་རའི་དཀྱིལ་འཁོར་གོང་གི་དེ་ཡིན། རིག་ཙཀྲ མེ་ལོང་ལ་བྲིས་པའི་ཙ་ཀ་ལི། མེ་ལོང་
ཤེལ་རྡོ་རྨ་བྱའི་མདོངས། ༡ བླ་མའི་དབང་བདུད་རྩིའི་ཆུ་བོ། དུང་ཆུ། མེ་ཏོག མིག་དར། ར་བ། གསེར་ཐུར། བུམ་པ། བྷནྡྷ། སྐྱོགས། མེ་ལོང་ངོ༌། ༢ །
 ཡི་དམ་དབང་དངོས་གྲུབ་རྫིང་བུ་ལ། དུང་ཆུ། བུམ་པ། མེ་ལོང་སྔགས་ཕྲེང་།་འདི་འདྲ་སིནྡྷ་རའི་དཀྱིལ་འཁོར་ལ་ཨེ་བྲི། རྡོ་རྗེ། སྐུ། རྒྱན་ཆས། ཡི་དམ་དབང་གཏོར་རིན་ཆེན་འབར་བའོ།།
༣ མཁའ་འགྲོའི་དབང༌། དུང་ཆུ། བུམ་པ། མེ་ལོང་སྔགས་ཕྲེང་བྷནྡྷ་སྐྱོགས་བཅས། ཤེལ་དྲིལ་བུ། མེ་ལོང་ངོ༌། ༤ །མཁའ་འགྲོ་སྨེ་བརྩེགས་ཀྱི་རྗེས་གནང་ལ། བུམ་

པ༑ ཕྲེང་བ་མཐིང་ཀ རྡོ་རྗེ། མེ་ཆུའོ། ༥ །རྣམ་པར་འཇོམས་པའི་ཁྲུས་ལ་བུམ་པ་ནས་ལས་བུམ་དུ་ཅུང་བླུགས། ཁྲུས་རས་སོ། །དབང་ལ། བུམ་པ། ཕྲེང་བ་ལྗང་གུ།
རྒྱ་གྲམ། གཏོར་མའོ། ༦ །བདུད་རྩི་འཁྱིལ་པའི་བུམ་པ་ནས་ལས་བུམ་དུ་ཅུང་བླུགས། དབང་ལ། བུམ་པ། ཕྲེང་བ་ལྗང༌། མེ་ལོང་ཤེལ། སྐུ། གཏོར་མའོ། ༧ །
མེ་ལྟར་འབར་བའི་དབང་ལ། བུམ་པ། བྷནྡྷ་སྐྱོགས་བཅས། རྡོ་རྗེ། གཏོར་མའོ། ༨ །བགེགས་མཐར་བྱེད་ལ། བུམ་པ། ཕྲེང་བ་སྔོ། རྡོ་རྗེའོ། ༩ །ལོ་གྱོན་མ་
ལ༑ བུམ་པ། ཕྲེང་བ་ལྗང༌། གཏོར་མ། སྐུའོ། ༡༠ །གདུགས་དཀར་མོ་ལ། བུམ་པ། ཕྲེང་བ་དཀར། མེ་ལོང་ཤེལ་རྡོའོ། ༡༡ ཕྱག་རྡོར་ལ། བུམ་པ།
ཕྲེང་བ་མཐིང་། རྡོ་རྗེ། སྐུ། ཁྱུང༌། གཏོར་མའོ། ༡༢ ཁྲོ་བོ་རྨེ་བརྩེགས་བུམ་པ་ནས་ལས་བུམ་དུ་ཅུང་བླུགས། ཁྲུས་རས་སོ། །རྗེས་གནང་ནི། བུམ་པ། ཕྲེང་བ་མཐིང་། 

༄༅། །རྡོ་རྗེ། མེ་ཆུའོ། །དབང་ནི། བུམ་པ་གོང་དེར། ཕྲེང་བ་ཡང་དེ། རྒྱ་གྲམ། སྐུ། ཕྱག་མཚན་ནོ། ༡༣ །ཁམས་གསུམ་རྣམ་རྒྱལ་དབང་
ལ༑ བུམ་པ། བྷནྡྷ་སྐྱོགས་བཅས་དང་ཕྲེང་བ་མཐིང་། རྡོ་རྗེའོ། ༡༤ །མི་འཁྲུགས་པ་ལ། བུམ་པ་འདི་ནང་བྱ་རྒྱུད་རྫས་ཁོ་ནའོ། །བེེཌཱུཪྻའི་ཕྲེང་བ། རྡོ་རྗེ་སྐུའོ། ༡༥ །
སེངྒེ་སྒྲ་ལ། བུམ་པ་བྱ་རྒྱུད་རྫས་ལྡན། ཕྲེང་བ་དཀར། ཤེལ། གཏོར་མའོ། ༡༦ །གཞན་གྱིས་མི་ཐུབ་པ་ལ། བུམ་པ་བྱ་རྒྱུད་རྫས་ལྡན། ཕྲེང་བ་སེར། མེ་ལོང་རྡོ་རྗེའོ། 
༡༧ །རྒྱལ་མཚན་རྩེ་མོ་ལ། བུམ་པ། བྷནྡྷ། སྐྱོགས། མེ་ལོང་ཤེལ་སྐུ་གཏོར་མའོ། ༡༨ །སྨན་བླ་ལ། བུམ་པ་བྱ་བའི་རྫས་ལྡན། ཕྲེང་བ་སྔོ། རྡོ་རྗེ་ལྷུང་བཟེད་དང་ཨ་
རུ་རའམ་སྐུ། སྨན་སྣ་ཚོགས་སོ། ༡༩ །རྣམ་རྒྱལ་མ་ལ། བུམ་པ་བྱ་བའི་རྫས་ལྡན། ཤེལ་ཕྲེང་། སྣ་ཚོགས་རྡོ་རྗེ། བུམ་པ་དང་ཚེ་དཔག་མེད། མདའ་གཞུའོ། ༢༠ །

དེའི་ཚེ་དབང་ལ། བུམ་པ་གོང་དེ། ཕྲེང་བ་ཡང་དེ། ཚེ་རིལ། རྣམ་རྒྱལ་མཆོད་རྟེན་ནོ། ༢༡ །རྡོ་རྗེ་དབྱིངས་ཀྱི་དབང་ཕྱུག་མ་ལ། བུམ་པ། བྷནྡྷ་སྐྱོགས་བཅས། སིནྡྷུ་
རའི་དཀྱིལ་འཁོར། ཤེལ་མེ་ལོང་། སྐུ་གཏོར་མའོ། ༢༢ །ཕྱག་རྡོར་སྙིང་པོ་འདུས་པ་ལ། བུམ་པ། ཕྲེང་བ་མཐིང་། རྡོ་རྗེ། གཏོར་མའོ། ༢༣ །བྱམས་མགོན་ལ། 
བུམ་པ་བྱ་བའི་རྫས་ལྡན། ཕྲེང་བ་སེར། རྡོ་རྗེ། ཀླུ་ཤིང་ངོ༌། ༢༤ །ཕག་མོ་དཀར་མོ་ལ། དུང་ཆུ། བུམ་པ། ཕྲེང་བ་དཀར་པོ་དང་བྷནྡྷ་སྐྱོགས་བཅས། དྲིལ་བུ། གཏོར་
མའོ། ༢༥ །རྡོ་རྗེ་ཆོས་ལ། བུམ་པ། བྷནྡྷ་སྐྱོགས་བཅས། སིནྡྷུ་རའི་དཀྱིལ་འཁོར་ཧྲཱིཿབྲིས་པ། མེ་ལོང་ཤེལ་རྡོ་རྗེའོ། ༢༦ །སྒྲོལ་མ་ལྗང་གུ་ལ། བུམ་པ་བྱ་བའི་རྫས་
ལྡན། ཕྲེང་བ་ལྗང་། ཤེལ་རྡོ་རྗེ། སྐུའོ། ༢༧ །ཛམྦྷ་ལ་ལ། བུམ་པ་བྱ་བའི་རྫས་ལྡན། བྷནྡྷ་སྐྱོགས་དང་བཅས་ཕྲེང་བ་སེར། རྡོ་རྗེ། སྐུ། གཏོར་མའོ། །རྗེས་

༄༅། །མངའ་གསོལ་ལ། བུམ་པ་དང་གཏོར་མ་བླ་མའི་སྤྱི་གཏོར། རྡོར་དྲིལ། གླེགས་བམ། དུང་འཁོར་ལོ། གདུགས་དང་དུང་འབུད་དེས་སོང་། བཀའ་
རྒྱ་ཅན་ལ། མེ་དབང་ལ། དུང་ཆུ། བུམ་པ་གོང་གི་མཁའ་འགྲོའི་དབང་ཅན་དེའོ། །བྷནྡྷ་སྐྱོགས་བཅས་ཀྱང་དེའོ། །རིག་ཙཀྲ །ཤེལ་མེ་ལོང་རྨ་བྱ། མར་མེ། དཔལ་འབར།
ཧེ་རུ་ཀའི་ཆས་གོས་སོ། ༢༨ །ཧཱུྃ་མཛད་ལ། བུམ་པ་བྱ་བའི་རྫས་ལྡན། ཕྲེང་བ་སྔོ། རྡོ་རྗེ། གཏོར་མའོ། ༢༩ །གཤིན་རྗེ་སེར་པོ་ལ་བུམ་པ། བྷནྡྷ་རྡོ་རྗེ་སྐུ་གཏོར་མའོ། 
༣༠ །འཇམ་དབྱངས་ནག་པོ་ལ། དུང་ཆུ། བུམ་པ་བྱ་བའི་རྫས་ལྡན། ཕྲེང་བ་ནག་པོ། གཏོར་མ་རལ་གྲིའོ། ༣༡ །སེང་གདོང་མ་ལ། གཏོར་མ་ཧཱུཾ་དམར་སྔགས་ཕྲེང་གིས་
བསྐོར་བ། རྡོ་རྗེ། གྲི་གུག ཐོད་ཁྲག་རྩེ་གསུམ་མོ། ༣༢ །དྲེགས་འདུལ་ལ། རྣམ་བུམ་ཆུ་དུང་ཆུར་བླུགས་ལ། བུམ་པ། བྷནྡྷ་སྐྱོགས་བཅས། རྡོ་རྗེ་སྐུ། གཏོར་མའོ།།

དེ་ལྟར་རྩ་གསུམ་ཐ་དག་བཤམས་ཏེ་རྒྱན་བཀོད་གོང་ལྟར་རོ། །ཉིན་གཉིས་པའོ། །ཉིན་གསུམ་པར། གཏོར་མ་བཅའ་བའི་རིམ་པར། སྔོན་གཏོར་དཀར་དམར་རེ་རེ། གླུད་གཏོར་གཉིས།
མཆོད་ཁ་གསོ་སྤྱད་དང་། སང་ཉིན་གྱི་ཞལ་ཟས། སྡེ་བརྒྱད་མཆོད་པ། གཏོར་འབུལ། ཆད་མདོ། གཏོར་གསོས་ཀྱི་བྷ་ལིང་དང་། ༈ སྙན་བརྒྱུད་ཐུགས་ཆེན་གྱི་གཏོར་
མ་དཔེ་རིས་ལྟར་བཅས་ལ། གོ་རིམ་ནི། ཕྱག་སྟོང་། རྩ་ཕྱག་བརྒྱད་པ་གཉིས་ལ་གཏོར་དབང་མེད་ཀྱང་བཅའ་དགོས། ༡ གསང་སྒྲུབ་དང་། ༢ ཡང་གསང་མཁའ་འགྲོ། ༣
 ཡང་གསང་ལོ་ཀི་ཤྭ་རིའི་ཚེ་སྒྲུབ། ༤ དོན་ཡོད་ཞགས་པ། ༥ ཧ་ལ་ཧ་ལ། ༦ འཆི་བླུ་སྒྲོལ་མ། ༧ ཡིད་བཞིན་རྒྱལ་མོ། ༨ མགྲིན་སྔོན་སེར་པོ། ༩
ཁྲོ་གཉེར་མ། ༡༠ རྡོ་རྗེ་སྒྲོལ་མ། ༡༡ དུག་སེལ་ལྷ་མོ་རལ་གྲི་ཅན། ༡༢ འོད་ཟེར་ཅན་མ། ༡༣ ཐུགས་ཆེན་ཁམས་གསུམ་དབང་བྱེད། ༡༩ ཐུགས་ཆེན་དམར་

༄༅། །པོ༑ ༡༥ འདོད་ཁམས་དབང་ཕྱུག། ༡༦ ཀུ་རུ་ཀུལླེ། ༡༧ རིགས་བྱེད་དམར་མོ། ༡༨ ཁྲོ་བོ་ཉེར་ཞི། ༡༩ སྒྲོལ་མ་ནོར་སྦྱིན་
མ༑ ༢༠ རྒྱ་ནག་རིམ་སྒྲོལ། ༢༡ དུག་སེལ་ལྷ་མོ་ཁ་ཊཾ་ཅན། ༢༢ ངན་སོང་ལས་སྒྲོལ་མ། ༢༣ སྒྲོལ་དཀར། ༢༤ ནོར་རྒྱུན་མ་ནོར་སྦྱིན་མ་དང་འདྲ། ༢༥
དོན་ཡོད་གྲུབ་པའི་སྒྲོལ་མ་རྣམས་སོ། །རྩ་གསུམ་གྱི་དབང་གི་སྒྲུབ་ཚུལ་དང་བསྐུར་ཚུལ་གྱི་གོ་རིམ་ནི་སྔར་བཤམས་བཀོད་ལྟར་རོ། །ཡང་དེ་རྣམས་ཚར་ཕྲལ། བཱི་མ་སྙིང་ཐིག་གི་བཤམས་བཀོད་
ནི༑ རས་བྲིས་སྒོ་རྐྱང་པད་འདབ་བརྒྱད་ལྡན་ཚོམ་བུ་གཅིག་པའི་སྟེང་མཉྫིའི་ཁར་དབང་གི་བུམ་པ་ལྔ་མགུལ་ཆིངས་ཁ་རྒྱན་གཟུངས་རྡོར་ཤེལ་མེ་ལོང་རེ་རེ་རྒྱན་པ་བཀོད། ཤར་བུམ་ཁར་རམ་མཐོང་
ས་ཞིག་ན་ལུག་རྒྱུད་བཞག། དེའི་སྟེང་དུ་བྷནྡྷ་ཆོས་སྨན་ཅན་ཁ་འགེབ་དང་བཅས། དེའི་སྟེང་དུ་ཤེལ་ཟུར་མང་བཀོད། དེའི་ཉེ་ལོགས་སུ་རྡོར་དྲིལ་དང་སྲུང་སྐུད་བཞག དེའི་མཐའ་བསྐོར་དུ་

ཚོམ་བུ་རེའི་ཁར་བཤམས་ཏེ། ༡ ཐོག་མར་རྣམ་འཇོམས་ལ། བུམ་པ་ཆུ་ལས་བུམ་དུ་ཅུང་བླུགས། ཁྲུས་རས། བུམ་པ། གཏོར་མའོ། ༢ །མི་གཡོ་བ་ལ། གཏོར་མ་སྐུ་
ཙཀྲ་བཙུགས་པ། ཧཱུཾ་ཡིག་གོ ༣ །ངན་སོང་སྦྱངས་བ་ལ། བུམ་པ། དབུ་རྒྱན། རྡོར་དྲིལ། རིགས་ལྔའི་ཕྱག་མཚན། ཡུམ་ལྔའི་ཕྱག་མཚན། འཁོར་ལོ། ནོར་བུ། 
བཙུན་མོ། བློན་པོ། གླང་པོ། རྟ་མཆོག །དམག་དཔོན་ནོ། ༤ །གསང་འདུས་ལ། བུམ་པ། བདུད་རྩི་སྐྱོགས་བཅས། ཤེལ་མེ་ལོང༌། བིལ་བ། དུརླ་ལི་ཁྲི། 
ཡུངས་དཀར། ཞོ། གི་ཝཾ། དུང་ངོ༌། ༥ །འཁོར་ལོ་སྡོམ་པ་ལ། བདུད་རྩི་དུང་ཆོས། བུམ་པ། སྐུ། བདུད་རྩི་སྐྱོགས་བཅས། རིག་ཙཀ མེ་ལོང་། ཤེལ་རྡོ། 
༦ དུས་ཀྱི་འཁོར་ལོ་ལ། ཨཱ་ལི། ཀཱ་ལི། བུམ་པ། བྷནྡྷ་སྐྱོགས་བཅས། དབྱངས་གསལ་འཁོར་ལོ། འཁོར་ལོ། རྡོ་རྗེ། ནོར་བུ། པདྨ། སྣ་ཚོགས་རྡོ་རྗེ། ཡུམ་

༄༅། །ལྔའི་ཕྱག་མཚན། རྡོར་དྲིལ་རྣམས། ༧ ཀྱེ་རྡོར་ལ། བུམ་པ། བྷན་སྐྱོགས་བཅས། མེ་ལོང་སིནྡྷུ་རའོ། ༨ །བཱི་མ་ལ། བུམ་པ། སྐུ་
ཕྲེང་བ། ཤེལ། གླེགས་བམ་མོ། ༩ །འཇམ་དཔལ་ཡེ་ཤེས་སེམས་དཔའ་ལ། བུམ་པ། ཕྲེང་བ། ཤེལ། གཏོར་མའོ། གླེགས་བམ། ༡༠ འཇམ་དཔལ་ཡེ་ཤེས་
རྡོ་རྗེ་ལ། བུམ་པ། བྷནྡྷ་སྐྱོགས་བཅས། ཤེལ་མེ་ལོང་སིནྡྷ་ར། གཏོར་མའོ། ༡༡ །ངག་གི་རྒྱལ་པོ་ལ། བུམ་པ། བྷནྡྷ། མེ་ལོང་། སྐུ། རིག་ཙཀྲ །ཤེལ་
གཏོར་མའོ། ༡༢ །ཆོས་དབྱིངས་གསུང་དབང་ལ། བུམ་པ། བྷན་སྐྱོགས་བཅས། རྡོར་དྲིལ་ལོ། ༡༣ །ཤེས་རབ་འཁོར་ལོ་ལ། བུམ་པ། ཕྲེང་བ། རྡོ་རྗེ། སྐུ།
གཏོར་མ། གླེགས་བམ། རལ་གྲིའོ། ༡༤ །སེང་གེ་སྒྲ་ལ། བུམ་པ། བྷནྡྷ་སྐྱོགས་བཅས་ཤེལ་རྡོ། ཨུཏྤལ་ལོ། ༡༥ །ཆོས་དབྱིངས་ཡེ་ཤེས་ལ། བུམ་པ། སྐུ། །

བྷནྡྷ་སྐྱོགས་བཅས། ཕྱག་མཚན། གཏོར་མའོ། ༡༦ །ཆོས་ཀྱི་དུང་ལ། བུམ་པ། ཕྲེང་བ་དངོས། རྡོ་རྗེ་མེ་ལོང་། སྐུ་གཏོར་མའོ། ༡༧ །དབྱངས་ཅན་དཀར་མོ་ལ།
བུམ་པ། བདུད་རྩི་སྐྱོགས་བཅས། ཤེལ་རྡོ། སྐུ། དྲིལ་བུ། མེ་ལོང་དང་རྨ་བྱའོ། ༡༨ །དབྱངས་ཅན་དམར་མོ་ལ། བུམ་པ། བདུད་རྩི་སྐྱོགས་བཅས། ཤེལ་རྡོ་རྗེ། 
རིག་ཙཀྲ མེ་ལོང་ངོ༌། ༡༩ །ཤེས་རབ་ཕར་ཕྱིན་མ་ལ། བུམ་པ། བྷནྡྷ་སྐྱོགས་བཅས། ཤེལ། མེ་ལོང་ཆོས་འབྱུང་། གཏོར་མའོ། ༢༠ །ཡུམ་ཆེན་མོ་ལ། བུམ་
པ༑ བྷནྟ། ཤེལ། བྷནྡྷ་སྐྱོགས་བཅས། སྐུ། གཏོར་མའོ། ༢༡ །ཚེ་བདག་ལ། དམ་ཆུ། བུམ་པ། ཕྲེང་བ། རྡོ་རྗེ། བྷནྡྷ་སྐྱོགས་བཅས། དྲིལ་བུ། བུམ་
པ་གོང་དེས། ཕྲེང་བ་རྡོ་རྗེ། གཏོར་མའོ། །འདི་མཚམས་བཤམས་བཀོད་དུས་ཀྱི་རྩ་བའི་དབང་ཆེན་དབུས་མ་ཉིད་བསྐུར་དགོས་ཏེ། ལས་བུམ་ཆུ་དུང་ཞལ་དུ་བླུགས་པ། རྡོར་དྲིལ། 

༄༅། །སྲུང་སྐུད་རྣམས་སོང་ནས། ༢༢ རྡོར་སེམས་ལ། བུམ་པ་ཕྲེང་བ། ཤེལ་རྡོ། རྡོ་རྗེ། དྲིལ་བུའོ། ༢༣ །རིམ་དགུའི་དབང་ཆོག་གཉིས་པ་ལ།
མཆོད་རྟེན། ཀེང་རུས། པུསྟི། དུང༌། གདུགས་སོ། །ཡང་མིག་དར། མེ་ཏོག་སྤོས་བཏུར་རོལ་མོ་བསྒྲགས་བྱིན་ཕེབས་རྫས་བསྲེག མེ་ཏོག་རྭ་བ། གསེར་ཐུར། དབུས་
བུམ། ཤར་བུམ། ལྷོ་བུམ། ནུབ་བུམ། བྱང་བུམ། སྟེང་གི་བྷནྡྷ། སྐྱོགས། ཤེལ་ལོ། ༢༤ །ཡིད་བཞིན་འཁོར་ལོའི་ཚེ་སྒྲུབ་ལ། ཚེ་མདའ། བུམ་པ། བདུད་
རྩི༑ ཤེལ། ཚེ་རིལ། བདུད་རྩི་སྐྱོགས་བཅས་ཚེ་ཆང་བུམ་པ། པཎ་ཆེན་སྐུ། རྗེ་བཙུན་མའི་སྐུའོ། །དེ་ལྟར་བཤམས་བཀོད་གྲུབ་ནས་བྱིན་རླབས་སོགས་སྤྱི་ལྟར་རོ། །ཉིན་གསུམ་
པ་སོང་། ཉིན་བཞི་པ་ལ། གཏོར་མ་བཅའ་བྱ། གུ་རུ་དྲག་པོའི་རྟེན་གཏོར་ཆོས་འབྱུང་གྲུ་གསུམ་བསྣོལ་མའི་ཐོག་ཏུ་ཡི་དམ་དཔལ་གཏོར་ལ། དར་ཚོན་རྒྱན་སྤྲོས་གཏོར་གདུགས་ཙ་ཀ་ལི་

བཅས། སྡེ་བརྒྱད་དྲེགས་པ་ལ་དམར་གཏོར་བརྒྱད། གཏོར་ཆུང་ཐེབ་གང་། ཟན་ལིང་ཆེ་བ་གཅིག བསྐུལ་གཏོར། དྲེགས་པའི་གཏོར་འབུལ། སྔོན་གཏོར་དཀར་དམར། གླུད་
གཏོར་གཉིས། ཞལ་ཟས་བཞི། སྡེ་བརྒྱད་དཀར་གཏོར། གཏོར་འབུལ། ཆད་བརྟན། ཁྲག་ཐུན། གཏོར་ཐུན། ཚོགས་གཏོར། དེ་རྣམས་འདུ་བྱས་ལ། བཱི་མའི་དབང་
གི་སྒྲུབ་དུས་བསྐུར་དུས་སྤྱི་ལྟར་ལ། བཤམས་དུས་ཀྱི་གོ་རིམ་ལྟར། མ་འཁྲུགས་པར་བྱའོ། །ཡང་གོང་འོག་དཀྲུགས་དགོས་པའི་དམིགས་བསལ་བ་གོང་དུ་བསྟན་པ་ལྟར་རོ། །ཚོགས་དང་
རྗེས་བསྡུ་སྤྱི་ལྟར་ཟིན་ནས། སྙན་བརྒྱུད་ཀྱི་བཤམས་བཀོད་ལ། རས་བྲིས་སྒོ་རྐྱང་གི་པདྨ་འདབ་བརྒྱད་དབུས་ལྷ་ཚོམ་གཅིག་པར་མཉྫིལ་སྟེང་། ༡ ཕྱག་སྟོང་སྤྱན་སྟོང་ལ། བུམ་པ།
མེ་ལོང་སིནྡྷ་རའི་ཁ་ཁེབས་དབུས་སུ་ཧྲཱིཿ དང་འདབ་དྲུག་ལ་འབྲུ་དྲུག་བྲིས་པ། དེའི་སྟེང་ཤེལ། སྐུ་དང་ཡིག་དྲུག་གོ ༢ །ནང་སྒྲུབ་ལ། བུམ་པ། བདུད་རྩི་སྐྱོགས་བཅས། ཤེལ། 

༄༅། །སྐུ༑ རིག་ཙཀ་གོ ༣ །གསང་སྒྲུབ་ལ། བུམ་པ། བྷནྡྷ་སྐྱོགས་བཅས། ཤེལ། སྐུ། ཡིག་དྲུག གཏོར་མའོ། ༤ །ཡང་གསང་མཁའ་
འགྲོ་ལ། བུམ་པ། བྷནྡྷ་སྐྱོགས་བཅས། ཤེལ་མེ་ལོང་རྡོ་རྗེ། རིག་ཙཀ སྐུ། གཏོར་མའོ། ༥ །ལོ་ཀི་ཤྭ་རི་ལ། བུམ་པ། བདུད་རྩི། ཤེལ། མེ་ལོང༌།
གཙོ་བོའི་སྐུ། རིགས་ལྔའི་སྐུ། རྟ་མགྲིན་རིགས་བཞིའི་སྐུ། གཏོར་མ། ཚེ་རིལ། བདུད་རྩི་བླུད་པའོ། ༦ །དོན་ཞགས་ལ། བུམ་པ། བདུད་རྩི་སྐྱོགས་བཅས། ཤེལ།
སྐུ༑ གཏོར་མའོ། ༧ །ཧ་ལ་ཧ་ལ་ལ། བུམ་པ། བདུད་རྩི་སྐྱོགས་བཅས། ཤེལ་རྡོ་རྗེ། སྐུ། ཕྱག་མཚན། གཏོར་མའོ། ༨ །འཆི་བླ་སྒྲོལ་མ་ལ། བུམ་པ།
བཟླས་ལུང་ཕྲེང་བ། ཤེལ། སྐུ། གཏོར་མ། ཚེ་རིལ། བདུད་རྩི་བླུད་པའོ། ༩ །ཡིད་བཞིན་རྒྱལ་མོ་ལ། བུམ་པ། ཕྲེང་བ། ཤེལ་རྡོ་རྗེ། སྐུ་ཕྱག་མཚན། གཏོར་

མའོ། ༡༠ །མགྲིན་སྔོན་སེར་པོ་ལ། བུམ་པ། བདུད་རྩི་བླུད། ཤེལ། རྡོ་རྗེ། སྐུ། གཏོར་མའོ། ༡༡ །ཁྲོ་གཉེར་མ་ལ། བུམ་པ། བཟླས་ལུང་ཕྲེང་བ། ཤེལ།
སྐུ༑ གཏོར་མའོ། ༡༢ །རྡོ་རྗེ་སྒྲོལ་མ་ལ། བུམ་པ། ཕྲེང་བ། ཤེལ། སྐུ། གཏོར་མའོ། ༡༣ །དུག་སེལ་ལྷ་མོ་ལ། བུམ་པ་ཕྲེང་བ། ཤེལ་རྡོ་རྗེ། སྐུ་གཏོར་
 མའོ། ༡༤ །འོད་ཟེར་ཅན་མ་ལ། བུམ་པ། ཕྲེང་བ། རྡོ་རྗེ། སྐུ། གཏོར་མའོ། ༡༥ །ཁམས་གསུམ་དབང་བྱེད་ལ། བུམ་པ། ཕྲེང་བ། ཤེལ། སྐུ། གཏོར་
མའོ། ༡༦ །ཐུགས་ཆེན་དམར་པོ་ལ། བུམ་པ། བཟླས་ལུང་ཕྲེང་བ། ཤེལ་རྡོ་རྗེ། སྐུ་གཏོར་མའོ། ༡༧ །འདོད་ཁམས་དབང་ཕྱུག་ལ། བུམ་པ། ཕྲེང་བ། ཤེལ་
རྡོ་རྗེ། སྐུ། གཏོར་མའོ། ༡༨ །ཀུ་རུ་ཀུལླེ་ལ། བུམ་པ། མེ་ལོང་སྔགས་ཕྲེང་། ཤེལ་མེ་ལོང་། སྐུ། གཏོར་མའོ། ༡༩ །རིགས་བྱེད་དམར་མོ་ལ། བུམ་པ།

༄༅། །བྷནྡྷ། སྐྱོགས་བཅས། མེ་ལོང་ཤེལ་རྡོ་རྗེ། སྐུ། གཏོར་མའོ། ༢༠ །ཁྲོ་བ་ཉེར་ཞི་ལ། བུམ་པ། བདུད་རྩི་སྐྱོགས་བཅས། ཤེལ། མེ་
ལོང་། སྐུ། གཏོར་མའོ། ༢༡ །སྒྲོལ་མ་ནོར་སྦྱིན་མ་ལ། བུམ་པ། བཟླས་ལུང་ཕྲེང་བ། ཤེལ་རྡོ་རྗེ། སྐུ། གཏོར་མའོ། ༢༢ །རྒྱ་ནག་རིམ་པའི་སྒྲོལ་མ་ལ། བུམ་
པ༑ བདུད་རྩི་བླུད། ཤེལ་རྡོ་རྗེ། སྐུ། གཏོར་མའོ། ༢༣ །དུག་སེལ་ལྷ་མོ་ལ། བུམ་པ། བྷནྡྷ་སྔགས་ཕྲེང་། ཤེལ་རྡོ་རྗེ། སྐུ། གཏོར་མའོ། ༢༤ །ངན་སོང་
ལས་སྒྲོལ་མ་ལ། བུམ་པ། བཟླས་ལུང་སྔགས་ཕྲེང་། ཤེལ་མེ་ལོང་། སྐུ་གཏོར་མའོ། ༢༥ །སྒྲོལ་དཀར་ལ། བུམ་པ། ཕྲེང་བ། ཤེལ་རྡོ་རྗེ། སྐུ། གཏོར་མའོ། །
༢༦ །ནོར་རྒྱུན་མ་ལ། བུམ་པ། བཟླས་ལུང་ཕྲེང་བ་དང་བདུད་རྩི་བླུད། རྡོ་རྗེ་སྐུ། གཏོར་མའོ། ༢༧ །དོན་ཡོད་ཞགས་པའི་སྒྲོལ་མ་ལ། བུམ་པ། ཕྲེང་བ། ཕྱག་

མཚན། སྐུ། གཏོར་མའོ། །དེ་རྣམས་གཡས་སྐོར་དུ་མ་ནོར་བར་བཤམས་ནས་བྱིན་གྱིས་རླབས་པར་བྱ་བས་ཉིན་བཞི་པ་སོང་། ༈ ཉིན་ལྔ་པའི་གཏོར་མ་བཅའ་བ་ལ། བཀའ་
བརྒྱད་རྟེན་གཏོར་ཡི་དམ་དཔལ་གཏོར་དར་ཚོན། གཏོར་གདུགས་རྒྱན་སྤྲོས་ཆེན་པོ་ཅན་གཅིག ཞལ་ཟས་གཉིས། སྔོན་གཏོར་དཀར་དམར། གླུད་གཏོར་གཉིས། སྡེ་བརྒྱད་དཀར་
གཏོར་འབུལ། དཔལ་མགོན་ལ་གཏོར་འབུལ་གཅིག བསྐུལ་གཏོར། ཆད་མདོ། ལིངྒ་ཆེ་བ་གཅིག་རྣམས་འདུ་བྱའོ། །སྙན་བརྒྱུད་ཀྱི་དབང་དངོས་ཀྱི་སྒྲུབ་སྐོར་གྱི་གོ་རིམ་སྔར་གྱི་བཤམས་
པའི་གོ་རིམ་ལྟར་རོ། །མཐར་ཚོགས་ཆད་བརྟན་བསྡུ་ལྡང་གྲུབ་ནས་དཀྱིལ་འཁོར་བསྡུའོ། །དེ་ནས་ཡེ་ཤེས་རབ་འབར་སྟ་གོན་ལ། བཤམས་བཀོད་དང༌། ཕྱག་ལེན་རིགས་སྔ་མ་རྣམས་
ལྟར་ལ། མཎྜལ་སྟེང་ཚོམ་བུ་དབུས་སུ་གཅིག ཕྱོགས་བཞིར་བཞི། ཤར་ངོས་གཉིས། ནུབ་ངོས་གཉིས། ཕྱོགས་མཚམས་གཞན་རྣམས་ལ་རེ་རེ་སྟེ་བཅུ། ཡང་དེ་རྒྱབ་ཕྱོགས་བཞིར་

༄༅། །བཞི་བཀོད་དོ། །སོ་ཤིང༌། རྭ་བ། སྐྱོར་ཆུ། བསྲུང་སྐུད། ཀུ་ཤའོ། །དངོས་གཞིའི་བཤམས་བཀོད་ལ། རས་བྲིས་སྒོ་རྐྱང་དུར་ཁྲོད་ཅན་གྱི་ལྟེ་བར་
ཆོས་འབྱུང་བསྣོལ་མ། དེ་རྒྱབ་རྩིབས་བཅུ། གྲུ་ཆད་བཅས་ལྷ་མཚམས་ཅན་བཀོད། དེའི་སྟེང་མཉྫིའི་ཁར་བུམ་པ་ཁ་རྒྱན་གཟུངས་རྡོར། ཁར་བྷནྡྷ་ཁ་ཁེབས་ཤེལ། རྨ་བྱ་བཅས་བཀོད།
དེ་ནས་གཡས་བསྐོར་གྱིས་བཤམས་པ་ཡིན་ནོ། །རྣམ་རྒྱལ་བུམ་ཆུ་དུང་ཞལ་ནས་བླུད། བསྲུང་སྐུད། མེ་ཏོག མིག་དར། སྤོས་དང་ཡེ་ཤེས་དབབ་པའི་རྫས་བསྲེག མེ་ཏོག་རྭ་
བ༑ གསེར་ཐུར། ཕྱག་ཤིང༌། ༡ དེ་ནས་རྗེས་གནང་ལ། དབུས་ཀྱི་བུམ་པ། ཕྲེང་བ་དམར་པོ། མེ་ལོང༌། གླེགས་བམ། རིགས་དབང་ལ། མཆོད་པ་བཏེགས།
གུ་གུལ་བདུག གོང་གི་དབུས་བུམ་དེ། དབུ་རྒྱན། རྡོ་རྗེ། དྲིལ་བུ། འཁོར་ལོ། བཟླས་ལུང་གི་ཕྲེང་བའོ། ༢ །དེ་ནས་རྩ་བའི་དབང་ལ། བུམ་པ་བྷནྡྷ་ཁ་ཁེབས་བཅས།

ཤེལ་རྡོ། བྷནྡྷ་གོང་དེ་སྐྱོགས་བཅས། རྡོར་དྲིལ། ཕྱག་མཚན། ཆེ་མཆོག གཤིན་རྗེ། དབང་ཆེན། ཕྱག་རྡོར། མཁའ་འགྲོ་སྡེ་ལྔ། ཡཀཱ་མེ་དབལ། ཁྲོ་བཅུ། ཁྱུང་།
གླང་ཀོ སྟག་ཤམ། རྒྱན་དྲུག །མགོ་ཕྲེང་ངོ་། ༣ །པདྨ་དྲག་པོའི་དབང་ལ། དུང་ཆུ། བུམ་པ། བྷནྡྷ་སྐྱོགས་བཅས། ཤེལ་རྡོ། མེ་ལོང་ངམ་སྐུ། རྡོ་རྗེ་ལྕགས་སྡིག་
ཕུར་པ། དུར་ཁྲོད་ཆས་སོ། ། །བདུད་རྩིའི་དབང་ལ། བྷནྡྷ་ཆོས་སྨན་བལྟམས་པ། དར་དམར་ཁ་ཁེབས་ཅན། སྐྱོགས་བཅས། རྡོ་རྗེ་རྒྱལ་པོའི་སྐུ་ཆས། དཀྱིལ་འཁོར་
ཙཀྲ་ལི་བུམ་པ་གཏོར་མ། ཕྲེང་བ། དབུ་ལ་པྲོག་ཞུ་བཀོན་སྒྲུབ་ཡིག་ལག་ཏུ་གཏད་དུང་དང་རོལ་མོ་དཀྲོལ། དུར་ཁྲོད་ཆས་རྡོ་རྗེ་རྒྱལ་པོའི་སྐུ་ཆས་སོ། ༥ །རྣམ་སྲས་བཀའ་གཏད་ལ།
སྒྲུབ་གཏོར། མདའ་དར། དབང་རྒྱལ་གཏེར་བུམ། རྟགས་བརྒྱད། སྣ་བདུན་ནོ། ༦ །དྲེགས་པའི་སྲོག་དབང་ནི། དཀྱིལ་འཁོར་དེའི་བྱང་དུ་ཞིང་ལྤགས་སྟེང་འཁོར་ལོ་རྩིབས་

༄༅། །བརྒྱད་བྲིས་པའི་ཁར་མཉྫིལ་སྟེང་བླ་རྡོ་རྣམས་ལྕགས་སྣོད་དུ་ཤར་དུ་ཨ། ལྷོར་ཡ། ནུབ་ཏུ་མ། བྱང་དུ་དུ། ཤར་ལྷོར་རུ། ལྷོ་ནུབ་ཏུ་ཙ། ནུབ་བྱང་དུ་ཤ
བྱང་ཤར་དུ་ན་རྣམས་ཕྱོགས་མཚམས་བརྒྱད་དུ་བཀོད། དར་མཐིང་ཀས་གདུགས་ཀྱི་ཚུལ་དུ་བཀབ། རྩིབས་བརྒྱད་ལ་དམར་གཏོར་ཤ་ཁྲག་གིས་བརྒྱན་པ་བརྒྱད། འབུལ་གཏོར། གསེར་
སྐྱེམས་གཏོར་ཆུང་བཅས། མདུན་དུ་བདུད་རྩི་བཞག་གོ །སྤོས་གསུར་བཏང་། ཛཛ༔ ཧཱུྃ་ཧཱུྃ་ཧཱུྃ༔ ཞེས་སློབ་དཔོན་གྱིས་གཡབ་དར་གཡབ། ཌཱ་མ་རུ་དཀྲོལ་ཚེ་བཤུགས་པ་འབུད་
རྐང་གླིང་གིས་བསྐུལ། སློབ་དཔོན་གྱིས་ནང་མཆོད་འཐོར་ཚེ་སྨན་སྦྲེང་། སྔགས་འབུལ་སྐབས་གསེར་སྐྱེམས་བྲན་གཏོར་ཆུང་འདེགས་པ་སྒྲུབ་དུས་སོ། །བསྐུར་དུས་ཀྱང་དེ་ལྟར་སྤོས་གསུར་
བཏང་། བཤུགས་རྐང་འབུད། དཀྱིལ་འཁོར་མདུན་བསྐུལ་གཏོར་གསེར་སྐྱེམས་ལ་ལས་ཆུ་བྲན། འོག་མིན་ཆོས་དབྱིངས་སོགས་ལ་ལས་རྡོར་གཅིག་གིས་གསེར་སྐྱེམས་བྲན། ས་མ་ཡཱཿ 

ཞེས་བསྐུལ་གཏོར་དང་གསེར་སྐྱེམས་ཕྱིར་གཤེགས། ལས་རྡོར་གཅིག་གིས་ཐུན་གཞོང་དུ། ལྕགས་ཀྱུ། ཞགས་པ། ལྕགས་སྒྲོག བྱད་ཐག་སྔོ་དམར། དབྱེ་སྒོ། ཁྲག་འཐོར་གཡབ་
བཅས། གྲི་ཐུན། ཕུར་ཐུན། རྡོ། མདའ། ཡུངས་དཀར། གཏོར་མ། མཚེ། དུག་ཁྲག་རྣམས་སྒྲིགས་པ་སློབ་དཔོན་དྲུང་བཤམས། སློབ་མ་རྣམས་ཀྱི་དབུས་སློབ་དཔོན་
དྲུང་དུ་ལིང་ག་ཧོམ་ཁུང་དུ་བཞག་གོ །འགུགས་པ་ལན་གསུམ་ལ་རྐང་གླིང་མཐོང་རྒྱུད་ལྟར་བཏང་། དེ་ནས་ལྕགས་ཀྱུ་ཞགས་པ། ལྕགས་སྒྲོག བྱད་ཐག ལིངྒ་ལ་གུ་གུལ་བདུག དབྱེ་
སྒྲོ་ཕྱག་ཏུ་བཏང་། ཁྲག་འཐོར་གཡབ་གཏད། བསྙེན་ཕུར་ལས་ཕུར་གཉིས་ཀར་གུ་གུལ་བདུག ཁྲག་གིས་བྱུགས། ཡུངས་ཐུན་འཐོར་རོ། །དྲག་པོ་སྔགས་ཀྱི་སོགས་ལ་གྲི་ཐུན་ནས་རིམ་
པར་གཏད། དེའི་གཞུག་ཏུ་ལིང་ག་ལག་གཡོན་ཏུ་དམའ་བར་ཐོགས། ཐུན་རྫས་གཡས་པས་ཐོགས་ནས་སློབ་མ་རྣམས་ལ་རྡོ་ཐུན་རེ་ཙམ་བརྒྱབ་ཏུ་བཅུག ཨ་ཨ་ཨ་ཕཊ༔ ཅེས་པའི་སྐབས་

༄༅། །སློབ་དཔོན་གྱི་ཕྱག་ཏུ་ལས་ཕུར་དང་ལིངྒ་གཏད། མཱ་ར་ཡ་རྦད༔ ཅེས་པའི་དུས་བསད་གྲིས་དང་པོ་མགོ་ཕྱེས། དེ་ནས་གཞུང་བཤས་ཕོ་རྒྱུད་བསད་ཕྱིར་གཡས་ཀྱི་
ལག་པ་ཕྱེ། རྐང་པ་ཕྱེ། མོ་རྒྱུད་བསད་ཕྱིར་གཡོན་གྱི་ལག་པ་ཕྱེས། རྐང་པ་ཕྱེ་ནས་ལུས་དུམ་བུ་བདུན་དུ་གཏུབ། དེ་ནས་གྲངས་མེད་པར་གཏུབ་བོ། །ཐོ་བ་གཏད། ཞལ་བཏབ་ཀྱི་
ཚེ་ལག་གཡོན་དུ་ལས་ཕུར་ཐོགས། གཡས་པས་ཧོམ་ཁུང་ཐོགས་ཏེ་བསྟབ་རྒྱས་བཞག སྨན་གཏོར་དང་། དྲེགས་པ་གཉིས་དྲུང་བཅུ་རེ་ཕུལ། བདུད་རྩི་བླུད། སློབ་མ་རྣམས་ལ་ལིང་རོ་
སྦྱིན། ལས་རྡོར་གཅིག་གིས་ཐུན་ཆས་རྣམས་བསལ། བླ་རྡོ་རྣམས་ལྕགས་སྣོད་དུ་བཞག་པ་སློབ་དཔོན་གྱི་དྲུང་དེར་ཕུལ། ༧ རལ་གཅིག་མའི་བཀའ་གཏད་ལ་ནི། དམ་ཆུ་དུང་ཞལ་ནས་
བླུད། བུམ་པ། ཐོད་ཕྲེང་། རྡོ་རྗེ། རྟེན་གཏོར་རོ། ༨ །ཚེ་དབང་འཆི་མེད་རྔ་སྒྲ་ནི། ཚེ་མདའ། སྐུ། བུམ་པ། བྷནྡྷ། ཤེལ་དང་རྡོ་རྗེ། སྒྲུབ་གཏོར། ཚེ་རིལ་

ཚེ་ཆང་ངོ༌། །དེས་ནི་ཉིན་ལྔ་པ་སོང་། ཉིན་དྲུག་པ་ལ། གཏོར་མ་བཅའ་བྱར་འོས་པ་ཚོགས་རྒྱུན་གཏོར་མ་རྣམས་སོ། །གུར་དྲག་དངོས་གཞིའི་བསྒྲུབ་བསྐུར་དེ་ལྟར་ལ། རྗེས་ཚོགས་ཀྱི་
དྲང་བ་ནས་བསྡུ་རིམ་གྱི་བར་སྤྱི་ལྟར་རོ། །དེ་ནས་བཀའ་བརྒྱད་ཀྱི་སྟ་གོན་སྔ་མ་རྣམས་ལྟར་སྤྱི་མཐུན་ལ། བྱེ་བྲག་ཏུ་ལྷ་སྟ་གོན་ལ་མཎྜལ་སྟེང་ཚོམ་བུ་དགུ་བཀོད་པ་ཡིན། སྒྲུབ་ཁང་སྒོ་ཡོལ་བས་
བཅད་པའི་སྒོའི་ཕྱི་རོལ་དུ་སློབ་དཔོན་ལ་ཁྲིའུ་དང་། མདུན་སྟེགས་ཁར་དྲིལ་གདན་སྟེང་། ཌཱ་མ་རུ། རྡོར་དྲིལ། ནས་བཟེད། ཐུན་བཟེད། ལས་བུམ་བཀོད། དེའི་གཡས་ལོགས་
ནས་མེ་ཐུན་གྱི་ཆས་དང་། གཡོན་ལོགས་སུ་ཆུ་སྣོད་དུ་ལས་བུམ་གྱི་ཆུ་བླུགས་པས་འཐོར་སྤྱད་བཅས་བཞག སློབ་དཔོན་དྲུང་དུ་གླུད་གཏོར་བཤམས། སློབ་མ་རྣམས་དེར་འདུས་ཏེ་ཐལ་སྦྱར་
གྱིས་འདུག་ཏུ་བཅུག་ལ། ཞུ་ལན་དང་། ཁྲུས་བུམ་གྱིས་ཁྲུས་བླ་མས་མཛད། བདེན་སྟོབས་སྐབས་བགེགས་གཏོར་ཕྱིར་དོར་ནས། སུམྡྷ་ནིའི་སྐབས་ལས་རྡོར་གཅིག་གིས་གཡས་ནས་མེ་ཐུན་

༄༅། །གྱིས་བྲབ། གཅིག་གིས་གཡོན་ནས་ཆུ་ཐུན་གྱིས་བྲབ་ཏེ་རེ་རེ་ནས་རིམ་པར་ནང་དུ་གཏང༌། མཚམས་བཅད་རྫོགས་ཕྲལ་ནང་དུ་བྱོན་ཏེ། མདུན་ཆས་རྣམས་ནང་
དུ་སྔར་གྱི་གོ་རིམ་ལྟར་བཀོད། དེ་ནས་སྡོམ་བཟུང་སྲས་བསྐྱེད་རྫོགས་མ་ཐག སོ་ཤིང༌། རྭ་བ། སྐྱོར་ཆུ། སྲུངས་སྐུད། ཀུ་ཤའོ། །དེ་ནས་དངོས་གཞིའི་བཤམས་བཀོད་ནི། རས་
བྲིས་ཕོ་བྲང་དགུ་མ་བཀོད། དེའི་སྟེང་ལྡིང་ཁྲིའི་ཁར་བུམ་པ་གཟུངས་རྡོར་བཅས་པའི་བྷནྡྷ་ཁ་ཁེབས། ཤེལ་རྨ་བྱའི་མདོངས་བཅས་བཀོད། དེ་མཐར་གཡས་སྐོར་དུ་བསྐོར་ནས་བཤམས་ཏེ་མེ་
ཏོག མིག་དར། ལས་བུམ་གྱི་ཆུ་བླུད། རྣམ་བུམ་ཆུ་དུང་ཞལ་ནས་བླུད། སྤོས་བསྲེག མེ་ཏོག་རྭ་བ། གསེར་ཐུར། ཕྱག་ཤིང་། ༡ རིམ་དགུའི་དབང་རྫས། ཆོས་གོས་
ལྷུང་བཟེད། གསེག་ཤང་། བམ་རིལ། གདུགས་པོ་ཏི་དུང་འབུད་དོ། །ཀྲི་ཡའི་བུམ་པ། ཨུ་པའི་ཕྲེང་བ། རྣལ་འབྱོར་རྒྱུད་ཀྱི་དྲིལ་བུ། རྡོར་དྲིལ་བསྣོལ་མ། མ་ཧཱ་ཡོ་གའི་དམ་

ཆུ༑ རིན་ཆེན་རྒྱན་ཆས། གྲི་གུག་ཐོད་པ། ཁ་ཊཾ། ཨ་ནུའི་བུམ་པ། བྱང་སེམས་ཀྱི་བྲིས་པའི་ཨ་དཀར་པོ། མ་དམར་པོ། གཉིས་མེད་རྫོགས་སོ། ༢ །རྡོར་སེམས་ལ།
བུམ་པ། བདུད་རྩི་སྐྱོགས་བཅས། མེ་ལོང་། ཤེལ་རྡོ་རྗེ། རྡོར་དྲིལ་ལོ། ༣ །ཨ་ཏི་ལ། དམ་ཆུ། མེ་ལོང་། ཤེལ་རྡོ་རྗེའོ། ༤ །ཐུན་མོང་རིག་པའི་དབང་ལྔ་ལ།
མཆོད་པ་བཏེགས། གུ་གུལ་བདུག བུམ་པ། དབུ་རྒྱན། རྡོ་རྗེ་དྲིལ་བུ། འཁོར་ལོ། བཟླས་ལུང་གི་ཕྲེང་བ། ༥ ཐུན་མོང་མ་ཡིན་པ་ལ་བུམ་པ་གོང་དེས། དབུ་རྒྱན་གོང་དེས། 
རྡོར་དྲིལ། བདུད་རྩི་སྐྱོགས་བཅས། ལྷ་དབང་ལ་ཆེ་མཆོག གཤིན་རྗེ། རྟ་མགྲིན། ཡང་དག ཕུར་པ། མ་མོ། རིག་འཛིན། དྲེགས་འདུལ། སྟོབས་ལྡན། ཁྱུང་།
དུར་ཁྲོད་ཆས། བུམ་པ་གོང་དེས། མེ་ལོང་ལ་སྔགས་བྲིས་པ། རྡོ་རྗེ་རྩེ་དགུ་ལྟེ་བར་ཧཱུྃ་བྲིས་པ། དགང་གཟར་མེ་དཔུང་། ཕུར་པ། ཡང་རྣམ་བུམ། བདུད་རྩི་སྐྱོགས་བཅས། རིག་

༄༅། །ཙཀ དམ་ཆུ་ཤེལ་རྡོ། རྨ་བྱའི་མདོངས། ཡང་རྣམ་བུམ་མམ་ཙཀ་ལིའི་བུམ་པ། རྒྱལ་མཚན། གཎྜི། ཆོས་དུང་། ཕྱག་ཤིང་། རྡོར་དྲིལ། དགང་
བླུགས། ལྕགས་ཕུར། སྒྲུབ་ཡིག་བདུད་རྩི་སྐྱོགས་བཅས། བརྟན་གཏོར་རོ། ༦ སྒྲོལ་དབང་ལ། བསྐུལ་གཏོར་གསེར་སྐྱེམས་བཤམས། ཧཱུཾ༔ བདེ་གཤེགས་བསྒྲུབ་
པ་བཀའ་བརྒྱད་སོགས་བསྐུལ་པའི་སྐབས་ལིང་གོ་དང་ཐུན་ཆས་རྣམས་བཀོད། གྲུབ་པར་མཛོད༔ ཅེས་པའི་ཚེ་བསྐུལ་གཏོར་གསེར་སྐྱེམས་མཆོད། ལིང་ག་ལ་ཆུ་གཙང་བྲན། གསེར་
སྐྱེམས་བཤམས། བསམ་པ་སྒྲུབས༔ ཞེས་གསེར་སྐྱེམས་མཆོད། ཕུར་བུ་ལ་གུ་གུལ་བདུག རཀྟའི་སྣོད་བཤམས་ཁུག་ཅིག་བསྟིམས་ཤིག་སོགས་ལ། ལྕགས་ཀྱུ། ཞགས་
པ༑ ལྕགས་སྒྲོག་གཏད། ཉ་པོ་གཏད། ལྷ་དབྱེ་ལ་གུ་གུལ་བདུག་སྤོས་གཏད། ལྕགས་ཕུར་གཏད། ལས་ཕུར་ལྕགས་ཕུར་གཏད། དུག་ཐུན་གཏད། སློབ་མ་རྣམས་ལ་བྲན་བཅུག

ཡང་ཕུར་བུ་དེ་གཏད། ཡང་ཉ་བོ་གཏད། གཏུབ་ལ། རྟེན་གཏོར་དང་ཆོས་སྲུང་གཏོར་མ་སྨན་གཏོར་རྣམས་ལ་མཆོད་པ་གྲུབ་བོ། ༧ །རྩ་བའི་དཀྱིལ་འཁོར་གྱི་གཡོན་ལོགས་སུ་རས་
བྲིས་སྒོ་རྫོགས་འཁོར་ལོ་རྩིབས་བརྒྱད་སྔོན་པོའི་ལྟེ་བར་གྲུ་གསུམ་མཐིང་ནག་ལྷ་ཚོམ་བཅས་པའི་ཁར་དཔལ་མགོན་སྲོག་གཏད་ལ། རྟེན་གཏོར་ཁྲིའུ་ཁར་བཞག་པ། བིང་ཏྲི་ཤུལ། བདུད་རྩི་
སྐྱོགས་བཅས་སོ། །དེ་དག་བཤམས་བཀོད་གྲུབ་སྟེ་མཆོད་པ་བྱིན་རླབས་རྒྱན་བཀྲམ་སྤྱི་ལྟར་རོ། །ཉིན་དྲུག་པ་སོང་། ཉིན་བདུན་པར་གཏོར་མ་བཅའ་བ་ལ། དཀར་བགེགས་ཆ་གཉིས། 
ཐུགས་ཆེན་རྟེན་གཏོར། སྡེ་བརྒྱད་དཀར་གཏོར། གསོལ་ཀའི་གཏོར་འབུལ། ཆད་མདོ་གཏོར་མ། གླུད་གཏོར་གཉིས། ཞལ་ཟས་གསུམ་རྣམས་སོ། །དབང་བསྐུར་བ་དངོས་ཀྱི་
གོ་རིམ་བཤམས་བཀོད་སྐབས་དེ་ལྟར་ལ། རྗེས་ཚོགས་ཆད་བརྟན་མཐའ་བསྡུད་གྲུབ་འཕྲལ་བསལ་ཏེ། སྒྱུ་འཕྲུལ་དབང་ལ། དཀྱིལ་འཁོར་རས་བྲིས། སྒྱུ་འཕྲུལ་ཞི་བ་སྒོ་རྐྱང་ལ། དབུས་

༄༅། །སུ་འཁོར་ལོ་རྩིབས་བཞི། དེ་རྒྱབ་འདབ་བརྒྱད། དེ་རྒྱབ་འདབ་བརྒྱད་ལྷ་མཚན་བཅས་པའི་ཁར་བཤམས་ཏེ་སྒོ་དྲུང་དུ་སློབ་དཔོན་ལ་ཁྲིལུ མདུན་དུ་ལས་བུམ།
མེ་ཏོག་མིག་དར། རྡོར་དྲིལ་བཞག ནང་དུ་བྱོན་ནས་ཡོལ་བ་བསལ། ཡི་གེ་ཨོཾ༔ ཨཱཿ  ཧཱུཾ༔ དུང་ཞལ་དུ་ཙན་དན་དཀར་དམར་གྱི་ཆུ། མེ་ཏོག་རྭ་བ་སྤོས་བསྲེག གསེར་ཐུར།
ཕྱག་ཤིང༌། དབུ་རྒྱན། རྣམ་བུམ། ཅོད་པཎ། ཕྲེང་བ། གོ་ཁྲབ། གདུགས། རྒྱལ་མཚན། འདོད་ཡོན། སྙིང་པོ་ལྔ། བདུད་རྩིའི་ཐིག་ལེ་བྱ་ཕྱིར་བྷནྡྷ་སྐབས་ཐོབ་ལྟར་
ཕུལ་རྒྱུ་གཅིག་ཁོ་ན་ཡིན། གླེགས་བམ། བདུད་རྩི། ཕྲེང་བ། བདུད་རྩི། འཁོར་ལོ། བདུད་རྩི། རྒྱ་གྲམ། རྡོར་དྲིལ། གསང་དབང་གི་བྷནྡྷ་སྐྱོགས་བཅས། དེའི་ཁ་
ཁེབས་སིནྡྷ་རའི་དཀྱིལ་འཁོར། མིག་དར། གསེར་ཐུར། རིག་ཙཀ རྡོ་རྗེ། དྲིལ་བུ། རྣམ་བུམ་རྣམས་ཀྱིས་གྲུབ་བོ། །ཐུགས་ཆེན་དང་ཚེ་སྒྲུབ་སྟ་གོན་ཡང་འདི་དང་འབྲེལ་བར་

བསྐུར་ན་བདེ་བའི་ཕྱིར། དེའི་ཉེ་ལོགས་གང་བདེར་རས་བྲིས་སྒོ་རྫོགས་ཀྱི་དབུས་སྒྲུབ་ཁོག་ལས་བཤད་པ་ལྟར་གྱིས་པད་འདབ་ཅན་ལྷ་མཚན་བཅས་བྲིས་པའི་སྟེང་མཉྫིལ་སོགས་སྔ་མ་རྣམས་ལྟར་ལ།
སོ་ཤིང༌། ཁྱོར་ཆུ། བསྲུང་སྐུད། ཀུ་ཤ མེ་ཏོག མིག་དར། སྤོས་བསྲེག མེ་ཏོག་རྭ་བ། གསེར་ཐུར། བུམ་པ། ཡབ་ཀྱི་སྐུ། ཡུམ་གྱི་སྐུ། བྷནྡྷ་སྐྱོགས་བཅས།
རིགས་ཙཀ྄་གོ །དེའི་གཡས་གཡོན་གང་བདེར་ཚེ་སྒྲུབ་ཀྱི་སྟ་གོན་ལ། མཎྜལ་སྟེང་ཚོམ་བུ་ལྔ། དེ་རྒྱབ་བཞི། དེ་རྒྱབ་བཞི། དེ་རྒྱབ་བཞི་བཀོད་པའི་ཁར་བུམ་པ་ཆས་ལྡན་བཤམས།
རྫས་བཞི་སྔ་མ་ལྟར་སོང་བས་གྲུབ་སྟེ་བསྐུར་དུས་ཀྱི་གོ་རིམ་ཀྱང་དེ་ལྟར་རོ། །སླར་ཡང་ཤུལ་དུ་ཚེ་སྒྲུབ་ཀྱི་དངོས་གཞི་ལ། རས་བྲིས་སྒོ་རྐྱང་པདྨ་འདབ་བཞི་ཕྱི་ནང་རིམ་པ་གསུམ་པའི་ལྷ་མཚན་
བཅས་པའི་ཁར་བུམ་པ་ཆས་ལྡན་བཀོད་དོ། །དེ་ནས་མིག་དར། མེ་ཏོག །ལས་བུམ་ཆུ་དུང་ཞལ་ནས་བླུད། རྣམ་བུམ་ཆུ་བླུད། མེ་ཏོག་རྭ་བ་གསེར་ཐུར། རིགས་པའི་དབང་ལྔ།

༄༅། །བུམ་པ། རྡོ་རྗེ། དྲིལ་བུ། འཁོར་ལོ། བཟླས་ལུང་གི་ཕྲེང་བ། བུམ་དབང་། བྷནྡྷ་སྐྱོགས་བཅས། མེ་ལོང༌། སྐུ། སྙིང་པོ། ཚེ་གཏོར།
ཚེ་རིལ ཚེ་ཆང་བཅས་སོ། །ཚེ་དབང་འཆི་མེད་བདུད་རྩི་ལ། བུམ་པ་གང་དེ། བྷནྡྷ། གཏོར་མ། ཚེ་རིལ། ཚེ་ཆང༌། དུརྦའོ། །ཡང་དག་གསང་བ་ལམ་གྱི་ཚེ་དབང་ལ།
མདའ་དར། བུམ་པ། བྷནྟ། རྡོ་རྗེ། སྣ་ཚོགས་རྒྱ་གྲམ། ཚེ་རིལ། ཚེ་ཆང་ངོ༌། །གུ་དྲག་ཚེ་དབང་ལ། བུམ་པ། བྷནྡྷ། རིག་ཙཀ མེ་ལོང་ཤེལ། རྨ་བྱའོ། །
དབང་ཆེན་ཚེ་སྒྲུབ་ལ། བུམ་པ། བྷནྡྷ། རིག་ཙཀ མེ་ལོང་ངོ༌། མདའ་དར། དེས་ཚེ་དབང་སྐོར་གྲུབ་བོ། །མཐའ་བརྟེན་སྐལ་ལྡན་ཤིང་རྟ་ལ། ཡེ་ཤེས་དབབ་པར་སྤོས་
བསྲེག རལ་པ། རལ་པ་ནང་གླེགས་བམ་ཡོད་པ། རལ་པ་རྡོ་རྗེ་ཅན། ཚངས་སྐུད། ཐོད་སྐམ་དབུ་རྒྱན། རུས་རྒྱན། སྟག་ཤམ། བསྒོམ་ཐག རས་གཟན་ཞག་གི་ཟོ་

རིས། རཀྟའི་ཐིག་ལེ། ཐལ་ཆེན་ཚོམ་བུ། ཅང་ཏེའུ ཌཱ་མ་རུ། ཁ་ཊྭཱཾ་ངོ༌། །གདུགས་སྐོར་རོལ་མོ་བྱའོ། །རིན་པོ་ཆེའི་སྣོད་དམ་ཅོག་ཁྲིའི་ཁར་འབྲུ་དཀར་གྱི་སྟེང་མཐའ་བརྟེན་
དངོས་རྫས་ཙ་ཀ་ལི་གང་རིགས་གྲལ་སྒྲིགས་ཏེ། མེ་ལོང་། གི་ཝཾ། ཞོ། དུ། བིལ་བ། དུང༌། ལི་ཁྲི། ཡུངས་དཀར་རོ། །འཁོར་ལོ། ནོར་བུ། བཙུན་མོ། བློན་
པོ༑ གླང་པོ། རྟ་མཆོག དམག་དཔོན་ནོ། །གདུགས། རྒྱལ་མཚན། གསེར་ཉ། དུང༌། བུམ་པ། དཔལ་བེའུ། པད་མ། འཁོར་ལོ་རྣམས་བཀོད་དོ། །དེས་ཉིན་
བདུན་པ་སོང༌། ཉིན་བརྒྱད་པ་གཏོར་མ་བཅའ་བ་ནི། དཀར་བགེགས། ཞལ་ཟས་གཉིས། གླུད་གཏོར་གཅིག ཆད་མདོ། སྡེ་བརྒྱད་དཀར་གཏོར། གསོལ་ཀ་གཏོར་འབུལ།
ཚོགས་བརྒྱ། མར་མེ་རྣམས་སྟ་གོན་བྱ་དགོས་སོ། །སྒྲུབ་མཆོད་དབང་བསྐུར་རྣམས་ནི་དེའི་འགྲེས་སུ་སྦྱར་རོ། །ལྷག་མ་ཐོན་ཕྲལ་ཆོས་སྐྱོང་རྟེན་གཏོར་བསང་ནང་དུ་མཆོད། ཆད་མདོ།

༄༅། །བརྟན་སྐྱོང་སོགས་ལས་ཀྱི་རྗེས་བསྡུ་བ་རྣམས་སྤྱི་ལྟར་རོ། །འདི་ལྟར་བཤམས་བཀོད་ཀྱི་འགྲེས་བཅས་བཀོད་དང་མཆོད་པའི་རིགས་ཐ་དག་རབ་ཏིང་འཛིན་དང་ལྡན་པ། ཐ་ན་མཆོད་
ཚུལ་དང་གཙང་སྦྲ་མ་ཉམས་པ་ལས་ཀྱི་རྡོ་རྗེ་ཞེས་མིང་དོན་མ་ཉམས་པར་འཆད་ཉན་མཁན་པོ་རྣམས་ནས་ཀྱང་ཞིབ་གཟིགས་བསྒོ་གཏམ་དོན་བཀྲོལ་མ་མཛད་ཚེ་གདུལ་བྱ་ཡལ་བར་དོར་བ་སོགས་རྩ་ལྟུང་དང་སྦོམ་པོའི་རྒྱུ་ཕལ་ཆེ་བར་འགྱུར་བ་
སྔགས་ཀྱི་ཁེ་ཉེན་གྱི་གནས་སུ་འགྱུར་བ་དགོངས་པར་འཚལ། ཞེས་གསོལ་བ་འདེབས་པ་ལགས་སོ། །སླར་ཡང་སྨྲས་པ། ལེགས་བྱས་ཤར་རིའི་ཉི་གཞོན་གྱིས། །རབ་རྨོངས་མུན་སྡུགས་བཅིལ་བྱས་ནས། །རྣམ་དཔྱོད་པད་ཚལ་རྒྱས་
པ་ཡིས། །ཕུན་ཚོགས་འདི་ཡང་རྒྱལ་བསྟན་གཉེན། །ལྷག་བསམ་ས་བོན་ལས་སྐྱེས་པའི། །ལྷན་ཐབས་དཔག་བསམ་རྐང་འཐུང་འདི། །བློ་ལྡན་རྣམས་པ་མ་གཏོགས་པའི། །སྐྱེ་རྒུ་ཀུན་གྱི་ཅི་གར་སྤྱོད། །དགེ་བས་མཁའ་མཉམ་
ཡིད་ཅན་ཀུན། །ཀུན་བཟང་གོ་འཕང་མཆོག་ཐོབ་ཅིང་། །བདག་ཀྱང་བྱང་ཆུབ་སེམས་སྤྱོད་ལ། །ཉེས་ཚོགས་བྲལ་ནས་མཁྱེན་ཐོབ་ཤོག །སརྦ་ཙིཏྟ་ཀ་པཉྩཛྙཱ་སུ་ཤེ་ཡེ། །དགེའོ། །དགེའོ། །དགེའོ། །བཀྲ་ཤིས་པར་ཤོག །

༈ སྔ་འགྱུར་བཀའ་གཏེར་གདམས་པའི་མཛོད་འཛིན་པའི། །དཔང་གྱུར་དམ་པའི་སྐྱེ་བོ་དབྱིངས་སུ་ཡལ། །མདོ་སྒྱུ་སེམས་སོགས་རྒྱུད་སྡེ་རབ་འབྱམས་
ཀྱི༑ ༑མན་ངག་སྦས་དོན་ཟབ་མོ་སྨག་ཏུ་ཡིབ། །བླ་ཆེན་མཁན་སྤྲུལ་རྒྱུ་སྐར་རབ་བཀྲ་ཡང་། །ཚད་ལྡན་མདོ་རྒྱུད་དཔེ་ཚོགས་རི་བོང་འཛིན། །མི་འགྱང་
ནུབ་རིར་ཡིབ་པའི་སྣང་བ་འདིས། །བདག་ཡིད་ཀུན་དའི་ཁྱེའུ་ཅིས་ཀྱང་བྲེལ། །རང་དོན་ཆོས་བརྒྱད་སྨག་གིས་མ་སྦག་པར། །ལྷག་བསམ་སྐྱ་རེངས་དང་
པོའི་ཉེར་དྲངས་པའི། །བཅུ་ཕྲག་རིག་མཛོད་འདབ་སྟོང་པདྨའི་གཉེན། །ཐུབ་བསྟན་གླིང་བཞིར་འཆར་བའི་ཡིད་སྨོན་བྱས། །སྔ་འགྱུར་ཀཿཐོག་པ་དེའི་
ཞབས་དྲུང་དུ། །སྐྱེས་ནས་ནམ་ཡང་མི་ནུབ་རིག་པའི་མཛོད། །མཁའ་ཁྱབ་ཕ་མ་འགྲོ་བ་མཐའ་དག་ཀུན། །འཁོར་བའི་རྒྱ་མཚོ་སྒྲོལ་བའི་དཔལ་དུ་སྐྲུན།།

༄༅། །ཙི ཏྟ ཀེ མྡྲ རྭ ཛ ཿ ཀོ ཤ ན མ བི དུཾ ཛྙཱ ག རྦ སཱུ ནི དྷི ར ག ཏ ས རྦ བི ཥི ཉྩཾ ག དྒོ ཙི ནྟ ཏི སྨ།།
༄༅། །རིག་འཛིན་ཀློང་གསལ་སྙིང་པོའི་གཏེར་བྱོན་སྨིན་བྱེད་ཐམས་ཅད་ཆུ་འབབས་སུ་བཀོད་པ་ཡིད་བཞིན་དབང་གི་རྒྱལ་པོའི་མཛོད་
ཅེས་བྱ་བ་བཞུགས་སོ། །

༄༅། །གཉིད་སྟུག་ལྟ་བུའི་སྒྲིབ་ཚོགས་སངས་ཤིང་རང་བྱུང་ཡེ་ཤེས་མཐའ་བྲལ་
རྒྱས། །གཅིག་དང་དུ་མའི་ཐ་སྙད་བྱར་མེད་སྒྱུ་འཕྲུལ་དྲ་བར་རྣམ་བཀོད་པ། །ཕུང་ཁམས་སྐྱེ་
མཆེད་ཆོས་ཀུན་མ་སྤང་རྟེན་དང་བརྟེན་པའི་དཀྱིལ་འཁོར་ཆེ། །བགྲང་ཞིང་དཔྱོད་པའི་བློ་གྲོས་
མུར་འདས་ལྷག་པའི་ལྷ་རྣམས་སྙིང་ན་རོལ། །ཟབ་ཞི་སྤྲོས་བྲལ་སྟོང་ཆེན་མཁའ་ལ་བདེ་བའི་ཡེ་ཤེས་རིལ་མོ་འཁྲོལ།།

༄༅། ། །གཉིས་མེད་དོན་དམ་སྒྱུ་མའི་སྣང་ཆར་ཅིར་ཡང་མི་འགགས་བསྐྱེད་པའི་གཞི། །ཐོག་
མའི་དུས་ཆས་ཡེ་ནས་མ་གོས་རྟག་ཁྱབ་གཤིས་ཀྱི་ཁམས་སུ་འགྲོ།།རྡོ་རྗེ་རྣལ་འབྱོར་མཆོག་གི་མ་སོགས་མཁའ་འགྲོ་རྒྱ་མཚོས་རྟག་
ཏུ་སྲུངས། །སྲིད་གསུམ་ཡོངས་རྒྱུ་ཉེས་སྐྱོན་དྲི་སྦྱོངས་ཟིལ་མངར་ཆེ། །ཡན་ལག་བརྒྱད་ལྡན་ཆོས་ཚུལ་གངྒཱའི་དཔལ་མོ་
ཀུན། །སྔོན་ཆད་སྟོན་པ་རི་ཥིའི་དཔལ་འཛིན་གྱིས་བཏུང་བ།།ཉུང་ངུར་མ་གྱུར་དེ་ལྟར་བདག་རྒྱུད་འདྲོངས་གྱུར་ཅིག །འཁོར་

བ་འདི་ཀོ་ཡེ་ནས་དག་པའི་ངང་ཚུལ་གཟིགས། །དེ་ལ་རྨོངས་གྱུར་བསལ་བཞག་བྲལ་ཕྱིར་མ་བཟོད་དེ། སྙིང་རྗེའི་རྒྱུན་སྐས་སར་པ་རྟག་འཇུག་གཏེར་ཆེན་མཆོག །གདུང་དང་གདན་ས་ཚུལ་གཉིས་བརྒྱུད་བཅས་རྟག་ཏུ་མཆོད། །གང་
ཞིག་བསྟན་དང་བསྟན་འཛིན་ཕྲིན་ལས་སྤེལ་བ་དང༌། །དེ་ལ་སྒྲིབ་པའི་མུན་ཆེན་ཇི་སྙེད་དྲུངས་འབྱིན་པའི། །ས་ལམ་ཡོན་ཏན་གཟི་རྩལ་སྔགས་རྫོགས་བསྟན་སྲུང་ཆེ། །སྒྲོལ་བའི་ལས་ལ་དབང་ཐོབ་རྣམས་ཀྱིས་བར་ཆད་སོལ། །འདུན་
དང་སེམས་དཔའི་འདབ་སྟོང་ལྡན་ཞིང་རྩ་བརྟན་པ། །ཆོས་ཚུལ་འདི་ཀོ་ཤར་རིའི་ཉི་གཞོན་ལྟས་ཕྱེས་པའི། །བློ་གྲོས་མདངས་ལྡན་བདུད་རྩིའི་ཟིལ་པ་ཆུང་ཆགས་པ། །བླ་མ་ར་འདྲའི་སྐལ་ལྡན་ལ་སྦྱིན་བཀའ་གནང་སྩོལ། །རྒྱུད་སྡེའི་
ཐོས་རྒྱ་ཆུང་ཞིང་རྟོགས་པས་དབེན། །བརྩམས་ཚད་མི་ཚང་བདག་འདྲའི་བློ་གྲོས་ཀྱིས། །བརྩོན་ཀྱང་ཁྲོན་པའི་ལག་འགྲོ་རྒྱ་མཚོར་ལྟའི། །གནས་མིན་སྐྱེལ་ལས་དོན་ཆེན་ཅི་ཞིག་འགྲུབ། །འོན་ཀྱང་འཕགས་མཆོག་ཁོ་ནའི་བརྒྱུད་
པ་ཡི། །ཕྱག་སྲོལ་མ་ཉམས་མངོན་དུ་བྱས་པའི་ཕྱིར། །སངས་རྒྱས་སྟོབས་ཀྱིས་ཉན་ཐོས་སྤོབས་པ་ལྟའི། །ཉུང་ངུ་མཐོང་འདི་དྲིན་ཆེན་བླ་མས་བྱས། །དེ་ཕྱིར་སྨིན་བྱེད་སྒོ་མཐའ་དག །ཆུ་འབབས་ཚུལ་དུ་འགོད་པ་ཡི། །སུས་

༄༅། །ཀྱང་བླང་མིན་ཁུར་ཆེན་འདིའི། །ཡིད་ཀྱི་ཁྱེའུ་ཆུང་ཕྲག་པར་བླངས། །ཞེས་པས་མདུན་བསུས་ཏེ། གུ་རུ་པདྨའི་ཐུགས་ཀྱི་འོད་ཟེར་ལས་སྤྲུལ་པའི་གཏེར་ཆེན་ཆོས་ཀྱི་རྒྱལ་པོ་མཚན་བརྗོད་པར་དཀའ་
ནའང་དོན་གྱི་སླད་དུ་མཚན་ནས་སྨོས་ན་པདྨ་མདོ་སྔགས་གླིང་པའམ་ཀློང་གསལ་སྙིང་པོ་ཧཱུྃ་ནག་ནམ་མཁའི་སྙིང་པོ་སོགས་སྐུ་གཅིག་ལ་མཚན་ལྔར་བརྗོད་པའི་གྲགས་པའི་རྔ་བོ་ཆེའི་སྒྲ་འོག་མིན་གྱི་བར་དུ་མངོན་པར་སོང་ཞིང་། དེ་ལྟ་བུ་དེ་སྙིང་
པོས་དབེན་པ་ག་ལ་ཡིན་ཏེ། དོན་དང་ལྡན་པའི་སྐྱེས་ཐོབ་ཀྱི་ཡོན་ཏན་རྒྱ་མཚོ་ལྟ་བུས་མངོན་པར་བརྒྱན་པའི་རྒྱལ་དབང་པདྨ་ཉིད་མངོན་པར་སླར་ཡང་ཁ་བའི་ལྗོངས་ཀྱི་ཕན་བདེར་བྱེད་པོར་ཆས་པ་ལྟ་བུ། འཛམ་གླིང་མཛེས་པའི་རྒྱན་དྲུག་
མཆོག་གཉིས་པོ་དག་ལན་གཅིག་གདན་འཛོམས་པར་གྱུར་པ་དང་འདྲ་བའི་བསླབ་པ་ཀུན་ལ་དབང་བསྒྱུར་ཞིང་ཚད་མར་གྱུར་པའི་སྐྱེས་བུ་དག་གི་དཔྱད་གསུམ་དག་བྱེད་ཀྱི་ངོར་ཚད་མར་གྲུབ་པའི་ཐུགས་སྙིང་རྗེ་ཆེན་པོས་བོད་ཁམས་ལྗོངས་ཀྱི་སྙིགས་
མུན་ཐ་དག་རིང་དུ་བསྲིང་བའི་རྟ་བདུན་རྒྱལ་པོ་ལྟར་གྱུར་པའི་གཏེར་ཆེན་འདི་ཉིད་ཀྱི་སྔོན་གྱི་ཐུགས་བསྐྱེད་དུས་ལ་བབ་པའི་དཔག་བསམ་གྱི་སྡོང་པོ་ལྟ་བུའི་ཆོས་ཀྱི་སྡེ་ཚན་ཇི་སྙེད་བྱོན་པ་ཐ་དག་སྐོར་ཚོ་ཆེན་པོ་ལྔར་འདུ་སྟེ། དེ་དག་གི་སྨིན་བྱེད་

ཀྱི་རིམ་པ་མ་ལུས་པར་རང་གཞན་བདེ་བར་འགོད་པ་དང༌། བསྟན་ལ་སྨན་པའི་ལྷག་བསམ་དག་པས་ཆུ་འབབས་སུ་བཀོད་པ་ལ། དབང་བཞིའི་ཤེས་བྱའི་གནད་མདོར་དྲིལ་ཏེ་སྨོས་པ་དང་། ལག་ལེན་ཁྲིགས་སུ་བལྡབ་སྟེ་བསྟན་པ་གཉིས་
ལས། དང་པོ་ལ། གང་གིས་བསྐུར་བ། གང་ལ་བསྐུར་བ། ཚུལ་ཇི་ལྟར་སྐུར་བ། བསྐུར་འབྲས་སོ། །དང་པོ་ནི། ཡེ་ཤེས་རབ་འབར་རྩ་བའི་རྒྱུད་ལས། རིག་པའི་གནས་མཁས་ཡིད་བཞིན་ལྟར༔ ཐོས་རྒྱ་ཆེ་བ་ཕྱི་
ཡི་སྟེ༔ འཛིན་ཆགས་ཆུང་བ་ནང་གིའོ༔ གསང་བ་གནས་ལུགས་ཚུལ་ལྡན་ལ༔ ཡང་གསང་བྱམས་དང་སྙིང་རྗེ་ཅན༔ ཞེས་གསུངས་པས། མདོ་སྔགས་ཀྱི་གཞུང་ལུགས་ལ་མི་རྨོངས་པའི་སྐལ་ལྡན་གྱི་གང་ཟག་ལ་རང་རང་གི་སྐལ་
བར་གྱུར་པའི་ཆོས་འདོམས་ནུས་པ། ཆོས་བརྒྱད་ཀྱི་མགོ་སྙོམས་ཤིང་འདུ་འཛིའི་གཡེངས་བ་བསྐྱུང་བས་བྱ་བ་བྲལ་བ། གནས་ལུགས་ཟབ་མོའི་མན་ངག་གི་དྲོད་དང་ལྡན་པས་མཐར་ཐུག་ཀུན་ཏུ་བཟང་པོའི་དགོངས་པ་བཅར་ཕོག་ཏུ་ངོ་སྤྲོད་
ནུས་པ། བྱམས་དང་སྙིང་རྗེའི་རྒྱུད་རླན་པས་གདུལ་བྱ་དུས་ནམ་ཡང་ཡལ་བར་མི་འདོར་བའི་རྡོ་རྗེ་སློབ་དཔོན་གྱིས་སོ། །གཉིས་པ་ནི། རྡོ་རྗེ་སྙིང་པོའི་སྙན་བརྒྱུད་ཀྱི་སྣོད་བརྟགས་གོ་འབྱེད་མེ་ལོང་ལས། བླ་མ་ལ་གུས་སྤྱོད་ཡངས་ཤེས་

༄༅། །རབ་ཅན༔ བརྩོན་འགྲུས་སྤོབས་པ་བཏང་ཕོད་སྒྲུབ་བརྩོན་ཅན༔ དག་སྣང་གདུང་སེམས་ཆེ་ལ་སྤྱོད་ཡུལ་ལོ༔ ཞེས་པས། རང་གི་བླ་མ་ལ་སྙིང་དང་མིག་ལྟར་གཅེས་སྤྲས་ཀྱིས་གུས་པ། འགྲོ་
འདུག་བྱ་བ་གང་ལ་ལྡང་བ་ཡངས་ཤིང་ཅི་གསུང་དང་དུ་བླང་ནུས་པ། ཇི་ལྟར་བསྟན་པའི་དོན་རྣམས་མ་ནོག་མ་འཛིངས་བར་འཛིན་པའི་ཤེས་རབ་ཆེ་བ། ལེ་ལོ་གསུམ་དང་བྲལ་ཞིང་ཉིན་མཚན་བར་མེད་དུ་བརྩོན་པ་ཐེག་ཆེན་གསང་སྔགས་
ཀྱི་ལྟ་སྤྱོད་ཟབ་མོའི་གནས་ཐ་དག་ལ་མི་ཞུམ་མི་སྐྲག་པའི་སྤོབས་པ་དང་ལྡན་པ། བླ་མ་དང་མཆེད་ལྕམ་ཆོས་ཀྱི་ཕྱིར་དུ་གཏོང་ཕོད་ཆེ་བ། གཅིག་པུར་སྒྲུབ་ཚུགས་ཟིན་པའི་སྙིང་རུས་དང་ལྡན་པ། བླ་མ་ལྷ་མཆེད་ལྟ་སྒོམ་གྱི་རིགས་ལ་
དག་སྣང་ཆེ་བ། གདུང་སེམས་བརྟན་པ་དེ་ལྟ་བུའི་སློབ་མ་ལའོ། །གསུམ་པ་ལ་བཞི། བསྐུར་ཡུལ། སྐུར་བྱ། སྐུར་བྱེད། བསྐུར་ཐོབ་ཀྱི་བྲལ་འབྲས་སོ། །དང་པོ་ནི། སློབ་བུའི་ལུས་རྩའི་རང་བཞིན་ཅན་སྐུ་རྡོ་རྗེའི་ངོ་
བོ་ལས་མ་འདས་ཤིང་། ཕུང་ཁམས་སྐྱེ་མཆེད་ཀྱི་ཆོས་མཐའ་དག་ཡེ་ནས་རྒྱལ་བ་ཞི་ཁྲོའི་ལྷ་ལས་མ་འདས་པར་བཞུགས་པ་བུམ་དབང་བསྐུར་བའི་ཡུལ་ཏེ། སྒྱུ་འཕྲུལ་དྲ་བའི་རྩ་རྒྱུད་ལས། ཨེ་མ་ཧོ༔ རྡོ་རྗེ་ཕུང་པོའི་ཡན་ལག་ནི། །

རྫོགས་པའི་སངས་རྒྱས་ལྔ་རུ་གྲགས། །སྐྱེ་མཆེད་ཁམས་རྣམས་མང་པོ་ཀུན། །བྱང་ཆུབ་སེམས་དཔའི་དཀྱིལ་འཁོར་ཉིད། །ཅེས་གསུངས་པས་སོ། །དེ་ལྟར་རྩ་ཡི་གེའི་རང་བཞིན་ཅན་སྨྲ་བརྗོད་ཐམས་ཅད་ཀྱི་གཞི་གསུང་རྡོ་རྗེའི་ངོ་
བོར་ཡེ་ནས་གྲུབ་པ་གསང་དབང་བསྐུར་བའི་ཡུལ། ཁམས་བདུད་རྩིའི་རང་བཞིན་ཀུན་རྫོབ་ཀྱི་བྱང་སེམས་ཐུགས་རྡོ་རྗེའི་རྟེན་དུ་གྱུར་པ་ཤེར་དབང་གི་སྐུར་ཡུལ། སྙིང་པོ་ཡེ་ཤེས་ཀྱི་རང་བཞིན་དོན་དམ་པ་བྱང་ཆུབ་ཀྱི་སེམས་བརྟན་པ་དེ་
ཉིད་དབང་བཞི་པའི་བསྐུར་ཡུལ་ལོ། །གཉིས་པ། ཕྱི་དཀྱིལ་མཚོན་བྱེད་དཔེའི་དཀྱིལ་འཁོར་ལ་བརྟེན་པའི་བུམ་དབང་། ནང་དཀྱིལ་བླ་མ་ཡབ་ཡུམ་གྱི་བཀོད་པ་སྐུའི་དཀྱིལ་འཁོར་ལས་གསང་དབང་། གསང་དཀྱིལ་ཤེས་རབ་མའི་
བྷ་གར་ཆོས་ཀྱི་འབྱུང་གནས་ལས་ཤེར་དབང་། ཡང་གསང་གི་དཀྱིལ་འཁོར་རང་བྱུང་རིག་པའི་ཡེ་ཤེས་བདེ་སྟོང་ཟུང་འཇུག་ཆེན་པོ་ལས་དབང་བཞི་པ་བསྐུར་བར་བྱ་བ་ཡིན་ནོ། །གསུམ་པ་ནི། སློབ་བུའི་རྒྱུད་ལ་དབང་བཞིའི་སྐུར་ཡུལ་
ཐམས་ཅད་ཚང་བར་བཞུགས་པ་ལྷན་ཅིག་བྱེད་པའི་རྒྱུ་དང་། སློབ་དཔོན་རྫས་སྔགས་སོགས་མཚུངས་ལྡན་གྱི་རྒྱུར་གྱུར་ཏེ། རྡོ་རྗེ་སློབ་དཔོན་མཚན་ཉིད་ཚང་བས་བདག་པོའི་རྐྱེན། སློབ་བུའི་ཕུང་ཁམས་སྐྱེ་མཆེད་ཡེ་ནས་ལྷར་དག་

༄༅། །པ་དམིགས་པའི་རྐྱེན། རྫས་སྔགས་ཏིང་ངེ་འཛིན་ཚིག་གིས་ངོ་སྤྲོད་པ་མཚུངས་ལྡན་གྱི་རྐྱེན། སྔ་མ་སྔ་མས་ཕྱི་མ་ཕྱི་མའི་གོ་འབྱེད་པ་དེ་མ་ཐག་པའི་རྐྱེན་དུ་གྱུར་སྟེ་དབང་བཞི་རིམ་པར་འབྱུང་སྟེ། ཇི་
སྐད་དུ། རྒྱུ་གཉིས་རྐྱེན་བཞི་ཡན་ལག་བསྙད། །དྲུག་ལ་གནས་པ་ཐོབ་བྱ་སྟེ། །ཞེས་གསུངས་པའི་ཕྱིར་རོ། །བཞི་པ་ནི། སད་པ་དང་རྨི་ལམ་གཉིད་འཐུག་པོ་སྙོམས་འཇུག་གི་གནས་སྐབས་བཞིས་བསྐྱེད་པའི་སྒོ་གསུམ་གྱི་ལས་
ཉོན་དང་། ཤེས་སྒྲིབ་ཕྲ་རགས་རྣམས་རིམ་པར་དབང་བཞིས་སྦྱངས་ཏེ། བསྐྱེད་རིམ་དང༌། གཏུམ་མོ། ཐིག་ལེ་འབར་འཛག དོན་གྱི་ཡེ་ཤེས་མངོན་དུ་བྱེད་པའི་ལམ་རྣམས་རིམ་པར་སྒོམ་པ་ལ་དབང་བཞི་སྐུ་བཞིའི་གོ་འཕང་
ཐོབ་པར་རྒྱུད་ནུས་ལྡན་དང་སྣོད་རུང་དུ་བྱས་པ་ཡིན་ནོ། །དེ་ལྟར། ཞལ་གདམས་རྒྱས་པ་ཐེག་པའི་རྣམ་དབྱེ་ལས༔ རྡུལ་ཚོན་བུམ་པའི་དབང་གིས་སྐྱེད་རིམ་དང་༔ ལུས་དཀྱིལ་གསང་བའི་དབང་གིས་རྩ་རླུང་དང༔ གསང་དཀྱིལ་
ཤེས་རབ་ཡེ་ཤེས་ཐབས་ལམ་དང་༔ སེམས་དཀྱིལ་ཚིག་གིས་དབང་གིས་གྲོལ་ལམ་རྫོགས༔ ཞེས་དང༌། དགྱེས་པ་རྡོ་རྗེ་ལས། གཏོར་དང་བླུགས་པ་ཞེས་བྱ་བས། །དེ་ནི་དབང་ཞེས་བརྗོད་པ་ཡིན། །ཞེས་གསུངས་སོ། །

བཞི་པ་ལ་གཉིས། ཐུན་མོང་དང་ཁྱད་པར་རོ། །དང་པོ་ནི། ངན་སོང་གི་སྡུག་བསྔལ་དང་བྲལ་ཞིང་མཐོ་རིས་ཀྱི་བྱང་ཆུབ་ཕུན་སུམ་ཚོགས་པ་དག་ཐོབ་སྟེ། རྩ་རྒྱུད་གསང་བ་སྙིང་པོར། དུས་འདི་ཕྱིན་ཆད་རྒྱལ་བའི་སྲས། །ངན་
སོང་ཐམས་ཅད་མེད་པ་དང༌། །ཚེ་རིང་བདེ་བ་ཕུན་སུམ་ཚོགས། །མཐོ་རིས་ཐར་པའི་བདག་པོར་འགྱུར། །ཞེས་གསུངས་སོ། །གཉིས་པ་ནི། དེ་ལྟར་ཐོབ་ལ་དམ་ཚིག་མ་ཉམས་པར་བསྲུང་ན། རིང་མཐའ་ཡང་སྐྱེ་བ་བདུན་
ཚུན་དང་། མྱུར་ན་ཚེ་འདི་ལ་མཆོག་གི་དངོས་གྲུབ་ཐོབ་པར་འགྱུར་ཏེ། གསང་བ་མདོ་ལས། དབང་བསྐུར་ཡང་དག་སྦྱིན་ལྡན་ན། །སྐྱེ་དང་སྐྱེ་བར་དབང་བསྐུར་འགྱུར། །དེ་ཡི་སྐྱེ་བ་བདུན་ནས་ནི། །མ་སྒོམ་ན་ཡང་དངོས་གྲུབ་
ཐོབ། །ཅེས་དང་། མྱུར་ན་ཚེ་འདིའམ་འཆི་ཁ་བར་དོ་རུ། ཞེས་གསུངས་སོ། །དེ་དག་གིས་ཤེས་བྱའི་གནད་མདོར་བསྡུས་ཏེ་སོང་བ་ཡིན་ནོ། །གཉིས་པ་ལག་ལེན་ཁྲིགས་ཆགས་སུ་བལྡབ་སྟེ་བསྟན་པ་ལ། སྐོར་ཚོ་ཆེན་པོ་ལྔ་
ལས། ཐོག་མའི་གཏེར་བྱོན་མ་ལྟ་བུར་གྱུར་པའི་ཆོས་སྡེ་བླ་རྫོགས་ཐུགས་གསུམ་ཆིག་དྲིལ་དུ་བཞུགས་པ་ཀློང་གསལ་རྡོ་རྗེ་སྙིང་པོ་སྟེ། དེ་ལ་ས་ཡི་ཆོ་ག་སྟ་གོན་དངོས་གཞི་དང་གསུམ་སྟེ། དང་པོ་གཉིས་འཇུག་པ་གཅིག་པ་བྱེད་པའི་ཕྱག་

༄༅། །རྒྱུན་ལྟར་ལ། སྦྱོར་བ་བཅས་བཤམས་འགོད་པ་དང་། དངོས་ལ་འཇུག་པ་གཉིས་ལས། དང་པོ་ནི། དབང་ཆུའི་ལྷན་ཐབས་ལག་ལེན་རབ་གསལ་དུ་རྟོགས་དགོས་ཤིང༌། གཉིས་པ་ལ་གཉིས།
དང་པོ་བདག་བྱིན་གྱིས་བརླབ་པའི་རིམ་པ་ནི། ཧཱུཾ་ཧཱུཾ་ཧཱུཾ༔གིས་མཆོད་རྫས་ཀྱི་གེགས་བསལ། སྐྱབས་སུ་འགྲོ་བ་ནི༔ ཧྲཱིཿ བདེ་གཤེགས་འདུས་པ་སྐུ་གསུམ་གྲུབ་པའི་ལྷ༔ དོན་གཉིས་
མཐར་ཕྱིན་རྣམས་ལ་སྐྱབས་སུ་མཆི༔ སེམས་བསྐྱེད་པ་ནི༔ འགྲོ་ཀུན་སངས་རྒྱས་བྱང་ཆུབ་འཐོབ་བྱའི་ཕྱིར༔ བྱམས་དང་སྙིང་རྗེ་བྱང་ཆུབ་སེམས་བསྐྱེད་དོ༔ བཀའ་
བསྒོ་བ་ནི༔ ཧཱུཾ༔ བླ་མའི་བྱིན་རླབས་མཁའ་ལ་སྤྲིན་ལྟར་འཁྲིགས༔ ཡི་དམ་ལྷ་ཡི་དངོས་གྲུབ་ཆར་ལྟར་འབེབས༔ མཁའ་འགྲོའི་ཕྲིན་ལས་བསྒྲུབ་པའི་ཚངས་
ཁང་འདིར༔ བགེགས་དང་བར་ཆད་འདའ་བའི་སྐལ་བ་མེད༔ ཧཱུཾ་ཧཱུཾ་ཧཱུཾ༔ མཚམས་བཅད་པ་ནི༔ ཕྱི་སྣོད་གཞལ་ཡས་ནང་བཅུད་ལྷར་གསལ་བའི༔ ཕྱི་རོལ་

མཚོན་ཆ་མེ་རིས་གུར་ཁང་འཁྲིགས༔ མཚམས་ཀྱི་དཀྱིལ་འཁོར་རང་བཞིན་ལྷུན་གྲུབ་དབུས༔ བསྐལ་པའི་བར་དུ་སྲ་མཁྲེགས་བརྟན་པར་གྱུར༔ བཛྲ་ཀྲོ་
དྷ་རཀྵ་རཀྵ༔ བརྡ་སྒོ་དབྱེ་ཞིང་བརྡ་ཕྱག་འཚལ་བ་ནི༔ ཧྲཱིཿ བདེ་གཤེགས་འདུས་པ་སྐུ་གསུམ་དོན་གྱི་ལྷ༔ རང་ངོ་མ་ཤེས་ཐོག་མར་རྟོག་པས་བསྒྲིབ༔ དེང་ནས་
དབྱེར་མེད་དུ་མ་རོ་གཅིག་ཏུ༔ རང་ངོ་རང་ཞལ་དོན་གྱིས་མཇལ་ཕྱག་འཚལ༔ བྱིན་དབབ་པ་ནི༔ ཧྲཱི༔ རྒྱལ་བའི་ཡབ་གཅིག་ཆོས་སྐུ་ཀུན་ཏུ་བཟང་༔ རིགས་
མཆོག་དག་པ་མགོན་པོ་འོད་དཔག་མེད༔ ཐུགས་རྗེའི་བདག་ཉིད་འཕགས་པ་སྤྱན་རས་གཟིགས༔ སྐུ་གསུམ་འགྲོ་བའི་མགོན་པོ་པདྨ་འབྱུང་༔ དེང་འདིར་
བདག་ལ་བྱིན་ཆེན་དབབ་ཏུ་གསོལ༔ ན་མོ་དྷརྨཱ་ནིརྨཱ་སཾ་བྷོ་ཀ་ཡ་ཨ་ཝེ་ཤ་ཡ་ཧྲཱིཾ་ཧྲཱིཾ༔ མཆོད་པ་བྱིན་གྱིས་བརླབས་པ་ནི༔ མ་ཧཱ་སརྦ་པཉྩ་པཱུ་ཛ་ག་ན་ཙཀྲ་ཧོ༔ ཏིང་འཛིན་

༄༅། །བསྒོམ་པ་ནི༔ དང་པོ། ཧྲཱིཿ ཆོས་དབྱིངས་རང་བཞིན་སྟོང་པའི་ངང་ཉིད་ལས༔ གཉིས་པ། ཀུན་སྣང་འགྲོ་ལ་ཁྱབ་པའི་སྙིང་རྗེའི་མདངས༔
གསུམ་པ། རྒྱུ་ཡི་ངོ་བོ་ཧྲཱིཿལས་འོད་འཕྲོས་པས༔ གཞལ་ཡས་ལྷ་བསྐྱེད་ནི༔ འབྱུང་བ་རིམ་བརྩེགས་བསྲུང་བའི་འཁོར་ལོའི་དབུས༔ ཡེ་ཤེས་ལྔ་ལས་གྲུབ་པའི་
གཞལ་ཡས་ཁང་༔ མཚན་ཉིད་ཀུན་རྫོགས་དབུས་སུ་བཅོམ་ལྡན་འདས༔ སྤྲུལ་པའི་རིག་འཛིན་པདྨ་འབྱུང་གནས་སྐུ༔ སྐུ་མདོག་དཀར་དམར་བཀྲག་
མདངས་འོད་ཟེར་འཕྲོ༔ རྡོ་རྗེའི་སྐྱིལ་ཀྲུང་ལོ་བརྒྱད་གཞོན་ནུའི་ཚུལ༔ སྔགས་ཀྱི་ཆས་རྫོགས་མཐིང་ནག་དར་གྱི་གོས༔ རབ་བྱུང་ཆས་རྫོགས་ཆོས་གོས་
ཧ་རི་དམར༔ འཁོར་ལོ་སྒྱུར་རྒྱལ་ཆས་རྫོགས་ཟབ་བེར་གསོལ༔ ཕྱག་གཡས་རྡོ་རྗེ་རིག་པའི་དབང་ལྔ་རྫོགས༔ ཡེ་ཤེས་ལྔ་ལྡན་ཐུགས་ཀྱི་སྟོད་དུ་འཛིན༔

གཡོན་པས་ཐོད་པ་བདུད་རྩི་ཚེ་བུམ་བཅས༔ གསང་བའི་དབང་རྫོགས་མཉམ་བཞག་ལྟེ་བར་འཛིན༔ རྡོ་རྗེ་རྩེ་ལྔའི་ཁ་ཊྭཱཾ་གྲུ་མོར་འཆང་༔ གསུམ་པའི་
དབང་རྫོགས་མེ་ལོང་དྲིལ་བུས་བརྒྱན༔ དབུ་ལ་འདབ་ལྡན་པདྨ་མཐོང་གྲོལ་གསོལ༔ སྐུ་ལྔའི་དབང་རྫོགས་རིགས་ལྔའི་རྟགས་ཀྱིས་བརྒྱན༔ རྩེ་རྒྱལ་རྡོ་
རྗེ་ལྡེམ་སྒྲོ་འོད་འབར་བ༔ ཐེག་མཆོག་ཨ་ཏི་ཡོ་གའི་རྩེ་མོར་བཅིངས༔ སྐུ་ལ་སྣ་ཚོགས་དར་དང་རིན་ཆེན་སྤུས༔ ས་ལམ་ཡོངས་རྫོགས་བྱང་ཆུབ་ཕྱོགས་
ཀྱིས་མཚོན༔ སྐུ་གསུང་ཐུགས་དང་ཡོན་ཏན་ཕྲིན་ལས་ཀྱི༔ ལྷ་དང་རིག་འཛིན་རྒྱལ་བའི་སྐུ་ལ་རྫོགས༔ དེ་ཡི་ཕྱི་རིམ་འདབ་བརྒྱད་ལ༔ ཤར་དུ་པདྨ་
འབྱུང་གནས་མཐིང་༔ རྡོ་རྗེ་གཡས་ལ་སྡིགས་མཛུབ་གཡོན༔ གཅེར་བུ་ཡུམ་དང་འཁྲིལ་བར་བསྐྱེད༔ ལྷོ་རུ་བློ་ལྡན་མཆོག་སྲེད་དཀར༔ ཌཱ་རུ་གཡས་

༄༅། །ལ་པད་ཕོར་གཡོན༔ སྔགས་འཆང་གཟི་བརྗིད་ལྡན་པར་བསྐྱེད༔ ནུབ་ཏུ་ཉི་མ་འོད་ཟེར་སེར༔ ཁ་ཊྭཱཾ་གཡས་ལ་ཉི་ཟེར་གཡོན༔
་རྣལ་འབྱོར་སྤྱོད་པའི་ཚུལ་དུ་བསྐྱེད༔ བྱང་དུ་སེང་གེ་སྒྲ་སྒྲོགས་མཐིང་༔ རྡོ་རྗེ་གཡས་ལ་སྡིགས་མཛུབ་གཡོན༔ རབ་འཇིགས་ཁྲོ་བོའི་ཚུལ་དུ་བསྐྱེད༔ ཤར་
ལྷོར་པདྨ་སཾ་བྷ་དཀར༔ པད་ཕོར་གཡས་ལ་སྐྱབས་སྦྱིན་གཡོན༔ དགེ་སློང་གཞོན་ཚུལ་ལྡན་པར་བསྐྱེད༔ ལྷོ་ནུབ་པདྨ་རྒྱལ་པོ་དམར༔ ཌཱ་རུ་གཡས་ལ་
མེ་ལོང་གཡོན༔ རྒྱལ་པོ་གཟི་བརྗིད་ལྡན་པར་བསྐྱེད༔ ནུབ་བྱང་ཤཱཀྱ་སེང་གེ་སེར༔ རྡོ་རྗེ་གཡས་ལ་ལྷུང་བཟེད་གཡོན༔ སྤྲུལ་སྐུ་ཤཱཀྱ་ཐུབ་པར་བསྐྱེད༔
བྱང་ཤར་རྡོ་རྗེ་གྲོ་ལོད་སྨུག༔ རྡོ་རྗེ་གཡས་ལ་ཕུར་པ་གཡོན༔ གཏུམ་དྲག་རྔམ་ཞིང་བརྗིད་པར་བསྐྱེད༔ ཕོ་བྲང་གཞལ་ཡས་དཀྱིལ་འཁོར་ལྷ༔ རང་རིག་

གཙོ་ལ་རང་མདངས་འཁོར༔ ཞི་རྒྱས་དབང་དྲག་ལྷུན་གྱིས་གྲུབ༔ རྟག་ཏུ་འདུ་འབྲལ་མེད་པར་བསྒོམ༔ སྤྱན་འདྲེན་པ་ནི༔ ཧཱུཾ་ཧྲཱིཿ སྔོན་གྱི་བསྐལ་པའི་དང་
པོ་ལ༔ ཨོ་རྒྱན་ཡུལ་གྱི་ནུབ་བྱང་མཚམས༔ དྷ་ན་ཀོ་ཤའི་མཚོ་གླིང་དུ༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་
གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་བསྒྲུབ་ཀྱི༔ བྱིན་གྱིས་རླབས་ཕྱིར་གཤེགས་སུ་གསོལ༔ གནས་
མཆོག་འདི་རུ་བྱིན་ཕོབ་ལ༔ སྒྲུབ་མཆོག་བདག་ལ་དབང་བཞི་བསྐུར༔ བགེགས་དང་ལོག་འདྲེན་བར་ཆད་སོལ༔ མཆོག་དང་ཐུན་མོང་དངོས་གྲུབ་སྩོལ༔
ཨོཾ་ཨཱཿཧཱུཾ་བཛྲ་གུ་རུ་པདྨ་སིདྡྷི་ཧཱུཾཿ ཨོྃ་ཨཱཿཧཱུཾ་བཛྲ་གུ་རུ་པདྨ་ཐོད་ཕྲེང་རྩལ༔ བཛྲ་ས་མ་ཡཱ་ཛ༔ སིདྡྷི་ཕ་ལ་ཧོ༔ བཞུགས་སུ་གསོལ་བ་ནི༔ ཡེ་ནས་བདག་དང་

༄༅། །དབྱེར་མེད་ཡི་དམ་ལྷ༔ རང་བྱུང་རང་གསལ་ངང་དུ་བརྟན་པར་བཞུགས༔ ཕྱག་འཚལ་བ་ནི༔ ཧྲཱིཿ བདེ་གཤེགས་སྐུ་གསུམ་དོན་གྱི་
ལྷ་ཚོགས་ལ༔ སྒོ་གསུམ་འདུ་འབྲལ་མེད་པར་ཕྱག་བགྱིའོ༔ མཆོད་པ་འབུལ་བ་ནི༔ ༀ འདོད་ཡོན་མ་སྤངས་ཕྱི་ཡི་མཆོད་པ་འབུལ༔ ཨརྒྷཾ་སོགས། ཨཱཿ
ཉོན་མོངས་མ་སྤངས་ནང་གི་མཆོད་པ་འབུལ༔ རཱུ་པ་ཤཔྟ་གྷནྡྷེ་ར་ས་སྤརེ་པཱུ་ཛ་ཧོ༔ ཧཱུཾཿ འདུ་འབྲལ་མེད་པ་གསང་བའི་མཆོད་པ་འབུལ༔ མ་ཧཱ་མཾ་ས་
རཀྟ་ཀེཾ་ནི་རི་ཏི་བ་སུ་ཏ་ཙིཏྟ་པཱུ་ཛ་ཧོ༔ ཧྲཱིཿ བདེ་སྟོང་ལྷན་ཅིག་སྐྱེས་ཀྱི་མཆོད་པ་འབུལ༔ བོ་དྷི་ཙིཏྟ་མ་ཧཱ་སུ་ཁ་པཱུ་ཛ་ཧོ༔ རྩ་བརྒྱད་སྟོང་སྦྱར་སྨན་གྱི་མཆོད་
པ་འབུལ༔ མ་ཧཱ་སརྦ་པཉྩ་ཨ་མྲྀ་ཏ་ལ་ཁཱ་ཧི༔ དུག་ལྔ་བསྒྲལ་བ་རཀྟའི་མཆོད་པ་འབུལ༔ མ་ཧཱ་རཀྟ་ལ་ཁཱ་ཧི༔ བ་ལཾ་བརྗིད་ལྡན་གཏོར་མའི་མཆོད་པ་

འབུལ༔ མ་ཧཱ་བ་ལིཾ་ཏ་ཁཱ་ཧི༔ བླང་དོར་གཉིས་སུ་མེད་པར་དགྱེས་ཏེ་རོལ༔ མ་ཧཱ་བྷོ་དྷི་ཙིཏྟ་པཱུ་ཛ་ཧོ༔ བསྟོད་པ་ནི༔ ཧཱུཾཿ མ་བཅོས་སྤྲོས་བྲལ་བླ་མ་
ཆོས་ཀྱི་སྐུ༔ བདེ་ཆེན་ལོངས་སྤྱོད་བླ་མ་ཆོས་ཀྱི་རྗེ༔ པད་སྡོང་ལས་འཁྲུངས་བླ་མ་སྤྲུལ་པའི་སྐུ༔ སྐུ་གསུམ་དབྱེར་མེད་རྗེ་ལ་ཕྱག་འཚལ་བསྟོད༔ ཛཔ་ནི་
ཐུགས་ཀར་ཉི་ཟླའི་སྟེང་དུ་ཧྲཱིཿཡིག་མཐར༔ གསང་སྔགས་སྙིང་པོ་བར་མེད་འདུ་ཞིང་འཕྲོ༔ བདག་གཞན་དོན་བྱས་སྙིང་པོའི་ཕྱག་རྒྱ་བཟུང་༔ ཨོཾ་ཨཱཿཧཱུཾ་བཛྲ་
གུ་རུ་པདྨ་སིདྡྷི་ཧཱུཾཿ ཞེས་བརྒྱ་རྩ་བཟླ། ཨོཾ་ན་མ༔སརྦ་ཏ་ཐཱ་ག་ཏ་ས་པཱ་རི་ཝཱ་ར་བཛྲ་ཨརྒྷཾ་པཏྱཾ་སོགས། ཤཔྟ༔ རཱུ་པ་ཤཔྟ་སོགས། སྤཪྴེ་པཱུ་ཛ་མ་ཧཱ་སརྦ་པཉྩ་ཨམྲྀ་
ཏ་མ་ཧཱ་རཀྟ་མ་ཧཱ་བ་ལིངྟ་ལ་ཁ་རཾ་ཁཱ་ཧི་ཁཱ་ཧི༔ ཞེས་སྟོང་ཚིག་གིས་མཆོད་པ་དང༌། བསྟོད་པ་ནི། ཧྲཱིཿ མ་བཅོས་སྤྲོས་བྲལ་སོགས་བསྟོད༔ བསྔོ་བ་ནི༔ ཧྲཱིཿ འདུས་

།དང་འདུས་བྱས་ཀུན་རྫོབ་དོན་དམ་ཆོས༔ ཐམས་ཅད་བྱང་ཆུབ་ཆེན་པོའི་རྒྱུར་བསྔོའོ༔་སྨོན་ལམ་ནི༔ ཧྲཱིཿ འཁོར་བར་གནས་
པའི་དུས་གསུམ་སེམས་ཅན་ཀུན༔ མ་ལུས་ཕྱམ་གཅིག་སངས་རྒྱས་ཐོབ་གྱུར་ཅིག༔ གཤེགས་བསྡུ་བ་ནི༔ ཧཱུཾཿ བདག་དང་དམ་ཚིག་ཡེ་ཤེས་གཉིས་མེད་ལྷ༔
ནམ་ཡང་མི་གཏོང་ཡུན་དུ་བརྟན་པར་གྱིས༔ ཏིཥྛ་བཛྲ་ས་མ་ཡཱ་ཧཱུཾ༔ བཀྲ་ཤིས་ནི༔ ཧཱུཾཿ སྐུ་གསུམ་ཡེ་ཤེས་མི་འགྱུར་དོན་དམ་ལྷ༔ ཞི་དང་ཁྲོ་གར་གསང་
སྔགས་རང་སྒྲ་ཅན༔ ཐུགས་རྗེས་མཁའ་ཁྱབ་ཡེ་ཤེས་དཀྱིལ་འཁོར་གྱིས༔ ཁམས་གསུམ་སེམས་ཅན་ཀུན་ལ་བདེ་ལེགས་སྩོལ༔ གཉིས་པ་ས་ཡི་ཆོ་ག་ལ། བསླང་
བཟུང་སྦྱངས་བ་གསུམ་ལས། དང་པོ་ནི། དཀར་གཏོར་གསེར་སྐྱེམས་ས་ལྷའི་དཀར་གཏོར་བཅས་བཤམས་ལ། ཨོཾ་སྭ་བྷ་ཝ་ཤུདྡྷ་སརྦ་དྷརྨཱ༔སྭ་བྷ་ཝ་ཤུདྡྷོ྅ཧཾ༔ སྟོང་པའི་ངང་ལས་རིན་པོ་ཆེའི་

སྣོད་ཡངས་ཤིང་རྒྱ་ཆེ་བའི་དབུས་སུ་གཏོར་མ་འདོད་ཡོན་སྣང་ཞིང་སྲིད་པའི་ལྷ་ཀླུ་མི་མ་ཡིན་གཉུག་མར་གནས་པ་འདྲེ་སྲིན་བགེགས་རིགས་ལན་ཆགས་དང་བཅས་
པའི་འདོད་འབྱུང་གི་ཇི་ལྟར་མཁོ་བའི་མཆོད་སྦྱིན་དུ་གྱུར༔ ན་མཿསརྦ་ཏ་ཐ་ག་ཏ་ཛྙཱ་ན་ཨ་ཝ་ལོ་ཀི་ཏེ་ཨོཾ་སམ་བྷ་ར་སམ་བྷ་ར་ཧཱུཾ༔ ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་
ཨདྱ་ནུཏྤན་ན་ཏཱཏྟ་ཨོཾ་ཨཱཿཧཱུཾ་ཕཊ་སྭཱ་ཧཱ༔ བསྔོ་བ་ནི༔ མཆོད་སྦྱིན་གཏོར་མ་དམ་པ་འདི༔ མང་པོར་ཏིང་ངེ་འཛིན་གྱིས་སྤེལ༔ སོ་སོར་ཐོབ་པ་སྔགས་ཀྱིས་
བྱས༔ ཕྱག་རྒྱས་ཕམ་རྒྱལ་འཐབ་རྩོད་མེད༔ ཡོན་བཞེས་འདོད་པའི་བསམ་པ་སྒྲུབས༔ ཧཱུཾ་ཧྲཱིཿ ཕྲིན་ལས་འདི་ལ་དད་དང་མ་དད་པའི༔ འདས་དང་
མ་འདས་སྡེ་བརྒྱད་མི་མིན་ཚོགས༔ མགོན་སྐྱབས་གྲོགས་མཛད་གནོད་བྱེད་ལན་ཆགས་རིགས༔ ཀུན་ཀྱང་བདེན་ཚིག་རྒྱལ་བའི་བཀའ་ལ་ཉོན༔ བདག་

༄༅། །གི་འདོད་དོན་ཕྲིན་ལས་སྒྲུབ་པ་འདིར༔ མགོན་སྐྱབས་གྲོགས་མཛད་སྲུང་ཕྱིར་མཆོད་པ་བཞེས༔ མ་དད་བགེགས་རིགས་ལན་ཆགས་
འདོད་ཡོན་ཁྱེར༔ ཡོངས་ཁྱབ་ལྷ་སྲིན་སྒྲུབ་པའི་གྲོགས་མཛོད་ཅིག༔ གང་བསམ་འདོད་དོན་འབྲས་བུ་ལྷུན་གྲུབ་མཛོད༔ ན་མོ༔ བདག་གི་བསམ་སོགས་
ཀྱིས་ཆོས་སྦྱིན་བྱས་ཏེ་གཞི་བདག་ལ་བསྔོ། རང་གི་ལག་པ་གཡས་པའི་ཐལ་མོ་ས་ལ་བསྣུན་པའི་སྒྲས་ས་ཡི་ལྷ་མོ་འཁོར་བཅས་མདུན་དུ་འཁོད་པར་གྱུར། ཧོ༔ དུས་གསུམ་
རྒྱལ་བའི་བཀའ་ཉན་མ༔ དབང་ཆེན་ས་ཡི་མངའ་བདག་མོ༔ བདག་གིས་གསང་སྔགས་བླ་མེད་ཀྱི༔ དཀྱིལ་འཁོར་བཞེངས་པའི་རྒྱུ་སྩོལ་ཅིག ༔ཅེས་
ཅི་འདོད་པའི་ས་ཕུལ་ཏེ་དེ་ཉིད་དུ་ཐིམ་པར་གྱུར། བཟུང་བ་ནི། ཨོཾ་ཧྲཱིཿཔདྨ་ཏ་ཀྲྀཏ་མ་ཧཱ་ཀྲོ་ཏ་ཧྱ་གྲཱྀ་ཝ་ཧུ་ལུ་ཧུ་ལུ་ཧཱུཾ་ཕཊཿ ཅེས་བརྗོད་པས། རང་ཉིད་སྐད་ཅིག་

གིས་རྟ་མཆོག་རོལ་པའི་སྐུར་བསྐྱེད་ལ། ཐུགས་ཀའི་འོད་ཟེར་གྱིས་བགེགས་བཀུག་པ་ནི། ཧཱུཾ་ཧྲཱིཿ ཕྱོགས་བཞི་མཚམས་བཞི་སྟེང་འོག་ཐམས་ཅད་དང་། །ས་འོག་ས་སྟེང་
ས་བླར་རྒྱུ་བ་ཡི། །བགེགས་དང་ལོག་འདྲེན་ལན་ཆགས་འབྱུང་པོའི་ཚོགས། །དབང་ཆེན་ཁྲོ་རྒྱལ་འབར་བའི་བཀའ་བྱུང་གིས། །སྐད་ཅིག་ཡུད་ཙམ་གཅིག་
གིས་འདིར་འདུས་ལ། །བདག་གིས་བསྒོ་བའི་བཀའ་ལ་ཉན་པར་གྱིས། ཨོཾ་བཛྲ་ཌ་ཀི་ར་ཛ་ཧཱུཾ་ཛ༔ ཛ༔ཧཱུཾ་བཾ་ཧོ༔ བཛྲ་ཨཾ་གུ་ཤ་ཛ༔ བགེགས་དང་
ལོག་འདྲེན་ལན་ཆགས་འབྱུང་པོ་ཐམས་ཅད་འདུས་པར་བསམ། ཨོཾ་བཛྲ་ཡཀྵ་ཧཱུཾ། ཨོཾ་བཛྲ་ཛྭ་ལ་ཨ་ན་ལ་ཧ་ན་ད་ཧ་པ་ཙ་མ་ཐ་བྷཉྫརཏྣ་ཧཱུཾ་ཕཊ། ཨོཾ་སྭ་བྷ་
ཝཱ་ཤུདྡྷསརྦ་དྷརྨཱསུ་བྷཱ་ཝ་ཤུདྡྷོ྅ཧཾ། སྟོང་པའི་ངང་ལས་ཏྲཱཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་དབུས་སུ་ལན་ཆགས་བགེགས་ཀྱི་གཏོར་མ་ཁ་དོག་དྲི་རོ་

༄༅། །ནུས་པ་ཕུན་སུམ་ཚོགས་པ་འདོད་པའི་ཡོན་ཏན་ལྔ་དང་ལྡན་པ་ཞིག་ཏུ་གྱུར། ཨོཾ་ཨ་ཀ་རོ་མུ་ཁཾ་སརྦ་དྷརྨཱ་ནཾ་ཨཱདྱ་ནུཏྤན་ན་ཏཱཏྟ་ཨོཾ་ཨཱཿཧཱུཾ།
ཕཊ་སྭཱ་ཧཱ། རང་རང་དང་མཐུན་པའི་འདོད་ཡོན་གྱི་ལོངས་སྤྱོད་དཔག་ཏུ་མེད་ཅིང་ཟད་མི་ཤེས་པའི་གཏེར་ཆེན་པོ་ཞིག་ཏུ་གྱུར། བསྔོ་བ་ནི། ཨོཾ་སརྦ་བྷིགྷྣཾ་ན་
མཿསརྦ་ཏ་ཐཱ་ག་ཏེ་བྷོ་བི་ཤྭ་མུ་ཁེ་བྷྱཿསརྦ་ཏྑཾ་ཨུཏྒ་ཏེ་སྤ་ར་ཎ་ཨེ་མཾ་ག་ག་ན་ཁཾ་གྷྲྀཧྞ་ཨེ་དཾ་བ་ལིཾ་ཏ་ཡེ་སྭཱ་ཧཱ། ལན་གསུམ་གྱིས་ཕྱིར་དོར། ཧཱུཾཿ བླ་མའི་བྱིན་རླབས་
མཁའ་ལ་སྤྲིན་ལྟར་འཁྲིགས༔ ཡི་དམ་ལྷ་ཡི་དངོས་གྲུབ་ཆར་ལྟར་འབེབས༔ མཁའ་འགྲོའི་ཕྲིན་ལས་བསྒྲུབ་པའི་ཚངས་ཁང་འདིར༔ བགེགས་དང་བར་
ཆད་འདའ་བའི་སྐལ་བ་མེད༔ ཧཱུཾ་བཞིའི་སྔགས་བརྗོད་ཡུངས་ཐུན་གྱིས་གཡས་སྐོར་དུ་བྲབ། གུ་གུལ་བདུག་དྲག་པོའི་ཚམ་རྔམ་བཅས་བྱའོ། །མཚམས་བཅད་པ་ནི༔ ཕྱི་སྣོད་གཞལ་ཡས་ནང་བཅུད་

ལྷར་གསལ་བའི༔ ཕྱི་རོལ་མཚོན་ཆ་མེ་རེའི་གུར་ཁང་འཁྲིགས༔ མཚམས་ཀྱི་དཀྱིལ་འཁོར་རང་བཞིན་ལྷུན་གྲུབ་དབུས༔ བསྐལ་པའི་བར་དུ་སྲ་མཁྲེགས་
བརྟན་པར་གྱུར༔ བཛྲ་ཀྲོ་ཏ་རཀྵ་རཀྵ༔ ཞེས་བགེགས་ཐམས་ཅད་བསྐྲད་ཅིང་ཚུར་འདུས་པ་ལས་སྲུང་བའི་འཁོར་ལོས་ཕྱོགས་ཐམས་ཅད་གཏམས་པར་མོས། སྦྱངས་བ་ནི། ཨོཾ་བཛྲ་ཨ་མྲྀ་ཏ་ཀུན་
ལི་ཧ་ན་ཧ་ན་ཧཱུཾ་ཕཊ༔ བཟླ་བཞིན་དུ་བ་བྱུང་དང་ཡང་སྔགས་དེས་བདུད་རྩི་ལྔས་ཆག་ཆག་གཡོན་བསྐོར་དུ་ཁྱིམ་མེད་པར་གདབ་བོ།། ཨོཾ་ཨཱཿཧཱུཾ་བཛྲ་གུ་རུ་པདྨ་སིདྡྷི་ཧཱུཾཿ བརྒྱ་རྩ་བཟླ། ཨོཾ་བོ་དྷི་
ཙིཏྟ༴ ཨོཾ་རུ་ལུ༴ ཉེར་ལྔར་བཟླས། འབྱུང་འགྱུར་གྱི་དཀྱིལ་འཁོར་དྭངས་བའི་མཚོ་ལ་གཟའ་སྐར་ཤར་བ་བཞིན་བཀྲ་ལམ་གྱིས་གསལ་བར་བསམ་ལ་བྱིན་གྱིས་བརླབས་
པར་བྱའོ། །གཉིས་པ་སྟ་གོན་ནི། ལྟ་བུམ་པ་སློབ་མ་སྟ་གོན་གསུམ་ལས། དང་པོ་ནི། མཎྜལ་སྟེང་དུ་རྩ་སྔགས་ཀྱིས་ཚོམ་བུ་ལྷ་གྲངས་བཀོད། བཤམས་བཀོད་འདུ་ཚོགས་འོས་པ་ཟུར་དུ་གསལ་ཞིང༌། དངོས་གཞི་ནི། ཨོཾ་

༄༅། །སྭ་བྷཱ་ཝ་ཤུདྡྷསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ༔ མདུན་གྱི་དཀྱིལ་འཁོར་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས། ཧྲཱིཿ
ཆོས་དབྱིངས་རང་བཞིན་སྟོང་པའི་ངང་ཉིད་ལས༔ ཀུན་སྣང་འགྲོ་ལ་ཁྱབ་པ་སྙིང་རྗེའི་མདངས༔ རྒྱུ་ཡི་ངོ་བོ་ལས་འོད་འཕྲོས་པས༔ འབྱུང་བ་རིམ་བརྩེགས་
སྲུང་བའི་འཁོར་ལོའི་དབུས༔ ཡེ་ཤེས་ལྔ་ལས་གྲུབ་པའི་གཞལ་ཡས་ཁང་༔ མཚན་ཉིད་ཀུན་རྫོགས་དབུས་སུ་བཅོམ་ལྡན་འདས༔ སྤྲུལ་པའི་རིག་འཛིན་
པདྨ་འབྱུང་གནས་སྐུ༔ སྐུ་མདོག་དཀར་དམར་བཀྲག་མདངས་འོད་ཟེར་འཕྲོ༔ རྡོ་རྗེ་སྐྱིལ་ཀྲུང་ལོ་བརྒྱད་གཞོན་ནུའི་ཚུལ༔ སྔགས་ཀྱི་ཆས་རྫོགས་མཐིང་
ནག་དར་གྱི་གོས༔ རབ་བྱུང་ཆས་རྫོགས་ཆོས་གོས་ཧ་རི་དམར༔ འཁོར་ལོས་སྒྱུར་རྒྱལ་ཆས་རྫོགས་ཟབ་བེར་གསོལ༔ ཕྱག་གཡས་རྡོ་རྗེ་རིག་པའི་དབང་

ལྔ་རྫོགས༔ ཡེ་ཤེས་ལྔ་ལྡན་ཐུགས་ཀྱི་སྟོད་དུ་འཛིན༔ གཡོན་པས་ཐོད་པ་བདུད་རྩི་ཚེ་བུམ་བཅས༔ གསང་བའི་དབང་རྫོགས་མཉམ་བཞག་ལྟེ་བར་འཛིན༔
རྡོ་རྗེ་རྩེ་ལྔའི་ཁ་ཊྭཱཾ་གྲུ་མོར་འཆང་༔ གསུམ་པའི་དབང་རྫོགས་མེ་ལོང་དྲིལ་བུས་བརྒྱན༔ དབུ་ལ་འདབ་ལྡན་པདྨའི་མཐོང་གྲོལ་གསོལ༔ སྐུ་ལྔའི་དབང་
རྫོགས་རིགས་ལྔའི་རྟགས་ཀྱིས་བརྒྱན༔ རྩེ་རྒྱལ་རྡོ་རྗེ་ལྡེམ་སྒྲོ་འོད་འབར་བ༔ ཐེག་མཆོག་ཨ་ཏི་ཡོ་གའི་རྩེ་མོར་བཅིངས༔ སྐུ་ལ་སྣ་ཚོགས་དར་དང་རིན་
ཆེན་སྤྲས༔ ས་ལམ་ཡོངས་རྫོགས་བྱང་ཆུབ་ཕྱོགས་ཀྱིས་མཚོན༔ སྐུ་གསུང་ཐུགས་དང་ཡོན་ཏན་ཕྲིན་ལས་ཀྱི༔ ལྷ་དང་རིག་འཛིན་རྒྱལ་བའི་སྐུ་ལ་རྫོགས༔
དེ་ལྟར་གསལ་བའི་ཐུགས་ཡེ་ཤེས་ཆེན་པོའི་ཀློང་དཀྱིལ་རང་བཞིན་འོད་ལྔ་འཁྲུགས་པའི་དབུས་སུ༔ དཔལ་ཀུན་ཏུ་བཟང་པོ་སྐུ་མདོག་མཐིང་ཀ་ཞལ་གཅིག་ཕྱག་

༄༅། །གཉིས་མཉམ་བཞག་མཛད་པའི་པང་དུ་ཡུམ་ཀུན་ཏུ་བཟང་མོས་འཁྱུད་པ༔ ཀུན་ཏུ་བཟང་པོའི་ཐུགས་ཀར་རྣམ་པར་སྣང་མཛད་ཡབ་ཡུམ༔
ཤར་དུ་རྡོ་རྗེ་སེམས་དཔའ་གཙོ་འཁོར༔ ལྷོར་རིན་ཆེན་འབྱུང་ལྡན་གཙོ་འཁོར༔ ནུབ་ཏུ་སྣང་བ་མཐའ་ཡས་གཙོ་འཁོར༔ བྱང་དུ་དོན་ཡོད་གྲུབ་པ་གཙོ་
འཁོར་ལ་སོགས་ཞི་བའི་ལྷ་ཚོགས་རྣམས་རང་བྱུང་འོད་ལྔའི་ཀློང་དུ་བཞུགས་སོ༔ མགྲིན་པར་ཞི་བའི་རང་མདངས་ལས་ཉི་མ་དང་ཟེར་གྱི་ཚུལ་དུ་རིག་འཛིན་ཡབ་ཆ
ཡུམ་རྣམས་རང་བྱུང་དུ་གནས་པ༔ དེ་ལྟར་པདྨ་འབྱུང་གནས་སུ་གསལ་བའི་དབུ་ཡི་དུང་ཁང་རང་བྱུང་འོད་ལྔ་འཁྲུགས་པའི་ཀློང་དུ་ཁྲག་འཐུང་ཡབ་ཡུམ་བཅུ༔
ཀེའུ་སེང་དབང་ཕྱུག་སྒོ་མ་དང་བཅས་པ༔ རང་བྱུང་འོད་ལྔའི་ཀློང་དུ་བཞུགས་སོ༔ དེ་ལྟར་གསལ་བའི་གནས་གསུམ་ལས་འོད་ཟེར་དཀར་དམར་མཐིང་གསུམ་

འཕྲོས་པས༔ བདེ་ཆེན་པདྨ་འོད་ཀྱི་གཞལ་ཡས་སོགས༔ རྡུལ་གཅིག་གི་སྟེང་ན་རྡུལ་སྙེད་ཀྱི་ཞིང་ནས༔ སངས་རྒྱས་དང་བྱང་ཆུབ་སེམས་དཔའ་རྣམས༔
ཏིལ་གྱི་གོང་བུ་ཁ་ཕྱེས་པ་ལྟར་དཔག་ཏུ་མེད་པ་སྤྱན་དྲངས༔ དད་པས་སྤྱན་དྲངས་པ་ནི༔ ཧཱུཾ༔ དཔེ་མེད་བསམ་བརྗོད་བྲལ་བའི་དཀྱིལ་འཁོར་དུ༔ བླ་མ་རིག་
འཛིན་ཀུན་བཟང་ཆོས་ཀྱི་སྐུ༔ ལོངས་སྐུ་ཞི་ཁྲོ་རབ་འབྱམས་སྤྲུལ་འཁོར་བཅས༔ རང་སྣང་གནས་ཡུལ་དག་པས་སྤྱན་འདྲེན་ནོ༔ རྣལ་འབྱོར་བྱིན་གྱིས་
རླབས་ཕྱིར་གཤེགས་སུ་གསོལ༔ ཨོཾ་ཧཱུཾ་ཏྲཱཾ་ཧྲཱིཿཨཱཿབཛྲ་ས་མ་ཡ་ཛ་ཛ༔ བཞུགས་སུ་གསོལ་བ་ནི༔ ཧཱུཾ༔ སྒྱུ་མ་གཟུགས་བརྙན་ཆུ་ཟླ་འཇའ་ཚོན་ལྟར༔ འོད་ཟེར་།
ཡེ་ཤེས་ལྔ་ལྡན་གཞལ་ཡས་སུ༔ སྣ་ཚོགས་རིན་ཆེན་ཉི་ཟླ་པད་གདན་ལ༔ རྒྱལ་བ་ཞི་ཁྲོའི་ལྷ་ཚོགས་བཞུགས་སུ་གསོལ༔ ས་མ་ཡཱ་ཏིཥྛ་ལྷན༔ ཕྱག་འཚལ་

༄༅། །བ་ནི༔ ཧཱུཾ༔ ཡིད་ཆོས་རྣམ་དག་ཀུན་བཟང་ཡབ་ཡུམ་སོགས༔ རྒྱལ་བ་ཞི་ཁྲོའི་ལྷ་ཚོགས་འཁོར་བཅས་ལ༔ རང་སྣང་གནས་ཡུལ་
དག་པས་ཕྱག་འཚལ་ལོ༔ ཨ་ཏི་པཱུ་ཧོ༔ པྲ་ཏི་ཛ་ཧོ༔ མཆོད་པ་འབུལ་བ་ནི༔ ཧཱུཾཿ སྲིད་པར་གཏོགས་པའི་མཆོད་རྫས་སྣ་ཚོགས་རིགས༔ དངོས་སུ་འབྱོར་
དང་ཡིད་ཀྱིས་རྣམ་སྤྲུལ་པའི༔ ཀུན་བཟང་མཆོད་སྤྲིན་ནམ་མཁའ་གང་བ་འདི༔ ཀུན་བཟང་རྒྱལ་བ་ཞི་ཁྲོའི་ཚོགས་ལ་འབུལ༔ ཨོཾ་ཨརྒྷཾ་པཏྱཾ་སོགས། རཱུ་པ་
ཤབྷ་སོགས། སྤཪྴེ་པཱུ་ཛ་ཨཱཿཧཱུཾ༔ སྨན་རཀ་གཏོར་གསུམ་འབུལ་བ་ནི༔ ཧཱུཾ༔ རྩ་བརྒྱད་སྟོང་སྦྱར་སྨན་གྱི་མཆོད་པ་དང་༔ གུ་ཧྱ་མུ་ལ་རཀྟའི་མཆོད་པ་དང་༔ ཡབ་
ཡུམ་མཁའ་གསང་བདེ་བའི་མཆོད་པ་རྣམས༔ ཀུན་བཟང་ཞི་ཁྲོའི་ཚོགས་ལ་འབུལ་གྱིས་བཞེས༔ སརྦ་པཉྩ་ཨམྲྀ་ཏ་མ་ཧཱ་རཀྟ་མ་ཧཱ་བ་ལིང་ཏ་ལ་ཁ་རཾ་ཁཱ་ཧི༔

བསྟོད་པ་ནི༔ ཧཱུཾ༔ སྐུ་ནི་མི་འགྱུར་ཀ་དག་ཟང་ཐལ་སྐུ༔ གསུང་ནི་མི་འགགས་རང་བྱུང་ཡེ་ཤེས་གསུང་༔ ཐུགས་ནི་མི་གཡོ་བསམ་བརྗོད་བྲལ་བའི་ཐུགས
ཀུན་བཟང་སྐྱེ་འགགས་མེད་ལ་ཕྱག་འཚལ་བསྟོད༔ ཆོས་སྐུ་ནམ་མཁའ་ལྟ་བུར་ཀུན་ལ་ཁྱབ༔ ལོངས་སྐུ་ཉི་འོད་ལྟ་བུར་སོ་སོར་གསལ༔ སྤྲུལ་སྐུ་འཇའ་
ཚོན་ལྟ་བུས་འགྲོ་དོན་མཛད༔ རྒྱལ་བ་ཞི་ཁྲོའི་ཚོགས་ལ་ཕྱག་འཚལ་བསྟོད༔ ཛཔྲ་བཟླས་ནི༔ ཀུན་བཟང་ཡབ་ཡུམ་གྱི་ཐུགས་ཀར་ཨཱཿདཀར་པོའི་མཐའ་སྐོར་ན
དུ་རྩ་བའི་སྔགས་ཀྱིས་འཁོར་བར་བསྒོམ༔ ཨོཾ་བོ་དྷི་ཙིཏྟ་མ་ཧཱ་སུ་ཀ་ཛྙཱ་ན་དྷརྟུ་ཨཱཿ ཨོཾ་རུ་ལུ་རུ་ལུ་ཧཱུཾ་བྷྱོ་ཧཱུཾ༔ སྔགས་ཕྲེང་ལས་འོད་ཟེར་ཡར་འཕྲོས་རྒྱལ་བ་
རྣམས་ལ་མཉེས་པའི་མཆོད་པ་འབུལ༔ ཚུར་འདུས་སྔགས་ཕྲེང་ལ་ཐིམ༔ ཡང་འོད་ཟེར་མར་འཕྲོས་དམྱལ་བ་ཚ་གྲང་གི་སྡུག་བསྔལ་སྦྱངས༔ ཡི་དྭགས་

༄༅། །བཀྲེས་སྐོམ་གྱི་སྡུག་བསྔལ་སྦྱངས༔ དུད་འགྲོ་བླུན་རྨོངས་ཀྱི་སྡུག་བསྔལ་སྦྱངས༔ མི་སྐྱེ་རྒས་ན་འཆིའི་སྡུག་བསྔལ་སྦྱངས༔ ལྷ་མ་
ཡིན་འཐབ་རྩོད་ཀྱི་སྡུག་བསྔལ་སྦྱངས༔ ལྷ་འཆི་འཕོ་ལྟུང་བའི་སྡུག་བསྔལ་སྦྱངས༔ ཚུར་འདུས་སྣང་སྲིད་ཐམས་ཅད་ཀུན་བཟང་ཡབ་ཡུམ་དུ་གྱུར་སྔར་ལྟར་
སྟོང་ཚིག་གི་མཆོད་པ་དང་། སྐུ་ནི་མི་འགྱུར་སོགས་ཀྱིས་བསྟོད། རང་གི་ལྕེ་ཧཱུཾ་ལས་སྐྱེས་པའི་རྡོ་རྗེའི་རང་བཞིན་དུ་གྱུར། བླ་མ་རིག་འཛིན་དཀྱིལ་འཁོར་བཅས༔ མ་
ལུས་བདག་ལ་དགོངས་སུ་གསོལ༔ བདག་ནི་རྡོ་རྗེ་འཛིན་པ་ཡིས༔ སངས་རྒྱས་རྣམས་ནི་མཆོད་པ་དང་༔ སེམས་ཅན་རྣམས་ལ་ཕན་དོན་དུ༔ བླ་མ་རིག་
འཛིན་ཀུན་འདུས་ཀྱི༔ དཀྱིལ་འཁོར་དམ་པ་བཞེངས་འཚལ་བས༔ དེ་ཕྱིར་གནང་བར་མཛད་དུ་གསོལ༔ ཞེས་ལན་གསུམ་གྱིས་སྙན་གསན་དབབ། ཞེས་གནང་བ་

བྱིན་ཏེ། ཡེ་ཤེས་ཀྱི་དཀྱིལ་འཁོར་སྟེང་གི་ནམ་མཁར་འོད་ཀྱི་དྲྭ་བར་བཏེགས་པར་བསམ། འདེག་རྒྱས། ཨོཾ་བཛོད་ཏིཥྛ་ལྷན་དང༌། གཉིས་པ་བུམ་པ་སྟ་གོན་ནི། ཨོཾ་
བཛྲ་ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་རྣམ་པར་རྒྱལ་བའི་བུམ་པ་རྒྱུ་རིན་པོ་ཆེ་སྣ་ཚོགས་ལས་གྲུབ་པའི་ནང་ལྷའི་ཆུ་བོས་ཡོངས་སུ་གང་བའི་
དབུས་སུ་པད་ཉི་ཟླ་བའི་གདན་ལ། ཧྲཱིཿ སྤྲུལ་པའི་རིག་འཛིན་པདྨ་འབྱུང་གནས་སྐུ༔ སྐུ་མདོག་དཀར་དམར་བཀྲག་མདངས་འོད་ཟེར་འཕྲོ༔ རྡོ་རྗེ་སྐྱིལ་
ཀྲུང་ལོ་བརྒྱད་གཞོན་ནུའི་ཚུལ༔ སྔགས་ཀྱི་ཆས་རྫོགས་མཐིང་ནག་དར་གྱི་གོས༔ རབ་བྱུང་ཆས་རྫོགས་ཆོས་གོས་ཧ་རི་དམར༔ འཁོར་ལོས་སྒྱུར་རྒྱལ་
ཆས་རྫོགས་ཟབ་བེར་གསོལ༔ ཕྱག་གཡས་རྡོ་རྗེ་རིག་པའི་དབང་ལྔ་རྫོགས༔ ཡེ་ཤེས་ལྔ་ལྡན་ཐུགས་ཀྱི་སྟོད་དུ་འཛིན༔ གཡོན་པས་ཐོད་པ་བདུད་རྩི་ཚེ་

༄༅། །བུམ་བཅས༔ གསང་བའི་དབང་རྫོགས་མཉམ་བཞག་ལྟེ་བར་འཛིན༔ རྡོ་རྗེ་རྩེ་ལྔའི་ཁ་ཊྭཱཾ་གྲུ་མོར་འཆང་༔ གསུམ་པའི་དབང་རྫོགས་
མེ་ལོང་དྲིལ་བུས་བརྒྱན༔ དབུ་ལ་འདབ་ལྡན་པདྨའི་མཐོང་གྲོལ་གསོལ༔ སྐུ་ལྔའི་དབང་རྫོགས་རིགས་ལྔའི་རྟགས་ཀྱིས་བརྒྱན༔ རྩེ་རྒྱལ་རྡོ་རྗེ་ལྡེམ་སྒྲོ་འོད་
འབར་བ༔ ཐེག་མཆོག་ཨ་ཏི་ཡོ་གའི་རྩེ་མོར་བཅིངས༔ སྐུ་ལ་སྣ་ཚོགས་དར་དང་རིན་ཆེན་སྤུས༔ ས་ལམ་ཡོངས་རྫོགས་བྱང་ཆུབ་ཕྱོགས་ཀྱིས་མཚོན༔ སྐུ་
གསུང་ཐུགས་དང་ཡོན་ཏན་ཕྲིན་ལས་ཀྱི༔ ལྷ་དང་རིག་འཛིན་རྒྱལ་བའི་སྐུ་ལ་རྫོགས༔ དེ་ལྟར་གསལ་བའི་ཐུགས་ཡེ་ཤེས་ཆེན་པོའི་ཀློང་དཀྱིལ་རང་བཞིན་འོད་
ལྔ་འཁྲུགས་པའི་དབུས་སུ༔ དཔལ་ཀུན་ཏུ་བཟང་པོ་སྐུ་མདོག་མཐིང་ཀ་ཞལ་གཅིག་ཕྱག་གཉིས་མཉམ་བཞག་མཛད་པའི་པང་དུ་ཡུམ་ཀུན་ཏུ་བཟང་མོས་འཁྱུད་པ༔

ཀུན་ཏུ་བཟང་པོའི་ཐུགས་ཀར་རྣམ་པར་སྣང་མཛད༔ ཤར་དུ་རྡོ་རྗེ་སེམས་དཔའ་གཙོ་འཁོར༔ ལྷོར་རིན་ཆེན་འབྱུང་ལྡན་གཙོ་འཁོར༔ ནུབ་ཏུ་སྣང་བ་མཐའ་
ཡས་གཙོ་འཁོར༔ བྱང་དུ་དོན་ཡོད་གྲུབ་པ་གཙོ་འཁོར༔ ལ་སོགས་ཞི་བའི་ལྷ་ཚོགས་རྣམས་རང་བྱུང་འོད་ལྔའི་ཀློང་དུ་བཞུགས་སོ༔ མགྲིན་པར་ཞི་བའི་རང་
མདངས་ལས་ཉི་མ་དང་ཟེར་གྱི་ཚུལ་དུ་རིག་འཛིན་ཡབ་ཡུམ་རྣམས་རང་བྱུང་དུ་གནས་པ༔ དེ་ལྟར་པདྨ་འབྱུང་གནས་སུ་གསལ་བའི་དབུ་ཡི་དུང་ཁང་རང་བྱུང་འོད་
ལྔ་འཁྲུགས་པའི་ཀློང་དུ་ཁྲག་འཐུང་ཡབ་ཡུམ་བཅུ༔ ཀེའུ་སེང་དབང་ཕྱུག་སྒོ་མ་དང་བཅས་པ་རང་བྱུང་འོད་ལྔའི་ཀློང་དུ་བཞུགས་སོ༔ དེ་ལྟར་གསལ་བའི་
གནས་གསུམ་ལས་འོད་ཟེར་དཀར་དམར་མཐིང་གསུམ་འཕྲོས་པས། བདེ་ཆེན་པདྨ་འོད་ཀྱི་གཞལ་ཡས་སོགས། རྡུལ་གཅིག་གི་སྟེང་ན་རྡུལ་སྙེད་ཀྱི་ཞིང་ནས།

༄༅། །སངས་རྒྱས་དང་བྱང་ཆུབ་སེམས་དཔའ་རྣམས་ཏིལ་གྱི་གོང་བུ་ཁ་ཕྱེས་པ་ལྟར་དཔག་ཏུ་མེད་པ་སྤྱན་དྲངས། དད་པས་སྤྱན་དྲངས་པ་ནི༔ ཧཱུཾཿ
དཔེ་མེད་བསམ་བརྗོད་བྲལ་བའི་དཀྱིལ་འཁོར་དུ༔ བླ་མ་རིག་འཛིན་ཀུན་བཟང་ཆོས་ཀྱི་སྐུ༔ ལོངས་སྐུ་ཞི་ཁྲོ་རབ་འབྱམས་སྤྲུལ་འཁོར་བཅས༔ རང་སྣང་
གནས་ཡུལ་དག་པས་སྤྱན་འདྲེན་ནོ༔ རྣལ་འབྱོར་བྱིན་གྱིས་རླབས་ཕྱིར་གཤེགས་སུ་གསོལ༔ ཨོཾ་ཧཱུཾ་ཧྲཱི་ཧྲཱིཿཨཱཿ བཛྲ་ས་མ་ཡཱ་ཛ་ཛཿ བཞུགས་སུ་གསོལ་བ་ནི༔ ཧཱུཾ༔
སྒྱུ་མ་གཟུགས་བརྙན་ཆུ་ཟླ་འཇའ་ཚོན་ལྟར༔ འོད་ཟེར་ཡེ་ཤེས་ལྔ་ལྡན་གཞལ་ཡས་སུ༔ སྣ་ཚོགས་རིན་ཆེན་ཉི་ཟླ་པད་གདན་ལ༔ རྒྱལ་བ་ཞི་ཁྲོའི་ལྷ་ཚོགས་
བཞུགས་སུ་གསོལ༔ ས་མ་ཡཱ་ཏིཥྛ་ལྷན༔ ཕྱག་འཚལ་བ་ནི༔ ཧཱུཾ༔ ཡིད་ཆོས་རྣམ་དག་ཀུན་བཟང་ཡབ་ཡུམ་སོགས༔ རྒྱལ་བ་ཞི་ཁྲོའི་ལྷ་ཚོགས་འཁོར་བཅས་

ལ༔ རང་སྣང་གནས་ཡུལ་དག་པས་ཕྱག་འཚལ་ལོ༔ ཨ་ཏི་པཱུ་ཧོ༔ པྲ་ཏི་ཛ་ཧོ༔ མཆོད་པ་འབུལ་བ་ནི༔ ཧཱུཾ༔ སྲིད་པར་གཏོགས་པའི་མཆོད་རྫས་སྣ་ཚོགས་
རིགས༔ དངོས་སུ་འབྱོར་དང་ཡིད་ཀྱིས་རྣམ་སྤྲུལ་པའི༔ ཀུན་བཟང་མཆོད་སྤྲིན་ནམ་མཁའ་གང་བ་འདི༔ ཀུན་བཟང་རྒྱལ་བ་ཞི་ཁྲོའི་ཚོགས་ལ་འབུལ༔
ༀ་ཨརྒྷཾ་པཏྱཾ་སོགས། རཱུ་པ་ཤབྡ་སོགས། སྤྱཪྴེ་པཱུ་ཛ་ཨཱཿཧཱུཾཿ སྨན་རཀ་གཏོར་གསུམ་འབུལ་བ་ནི༔ ཧཱུཾཿ རྩ་བརྒྱད་སྟོང་སྦྱར་སྨན་གྱི་མཆོད་པ་དང་༔ གླུ་ཧྱ་མུ་ལ་
རཀྟའི་མཆོད་པ་དང་༔ ཡབ་ཡུམ་མཁའ་གསང་བདེ་བའི་མཆོད་པ་རྣམས༔ ཀུན་བཟང་ཞི་ཁྲོའི་ཚོགས་ལ་འབུལ་གྱིས་བཞེས༔ སརྦ་པཉྩ་ཨ་མྲྀ་ཏ་མ་ཧཱ་རཀྟ་
མ་ཧཱ་བ་ལིང་ཏ་ལ་ཁ་རཾ་ཁཱ་ཧི༔ བསྟོད་པ་ནི༔ ཧཱུཾཿ སྐུ་ནི་མི་འགྱུར་ཀ་དག་ཟང་ཐལ་སྐུ༔ གསུང་ནི་མི་འགགས་རང་བྱུང་ཡེ་ཤེས་གསུང་༔ ཐུགས་ནི་མི་གཡོ་

༄༅། །བསམ་བརྗོད་བྲལ་བའི་ཐུགས༔ ཀུན་བཟང་སྐྱེ་འགགས་མེད་ལ་ཕྱག་འཚལ་བསྟོད༔ ཆོས་སྐུ་ནམ་མཁའ་ལྟ་བུར་ཀུན་ལ་ཁྱབ༔ ༔
ལོངས་སྐུ་ཉི་འོད་ལྟ་བུར་སོ་སོར་གསལ༔ སྤྲུལ་སྐུ་འཇའ་ཚོན་ལྟ་བུས་འགྲོ་དོན་མཛད༔ རྒྱལ་བ་ཞི་ཁྲོའི་ཚོགས་ལ་ཕྱག་འཚལ་བསྟོད༔ ཛཔ་བཟླ་བ་ནི༔ ཀུན་
བཟང་ཡབ་ཡུམ་གྱི་ཐུགས་ཀར་དཀར་པོའི་མཐའ་བསྐོར་དུ་རྩ་བའི་སྔགས་ཀྱིས་འཁོར་བར་བསྒོམ༔ ཨོཾ་བོ་དྷི་ཙིཏྟ་མ་ཧཱ་སུ་ཁ་ཛྙཱ་ན་དྷརྟུ་ཨཱཿ ཨོཾ་རུ་ལུ་རུ་ལུ་
ཧཱུཾ་བྷྱོ་ཧཱུཾ༔ བདག་གི་ཐུགས་ཀ་ནས་སྔགས་ཕྲེང་གཟུངས་ཐག་ལ་འཁྲིལ་ཏེ་སོང་། བུམ་པའི་ལྷ་རྣམས་ཀྱི་ཐུགས་རྒྱུད་བསྐུལ། སྐུ་ཡི་ཆ་ཐམས་ཅད་ལས་བྱང་
སེམས་བདུད་རྩིའི་རྒྱུན་བབས་པས་བུམ་པ་གང་བར་བསམ་ལ་སྔགས་བརྒྱ་རྩ་བཟླ། མཆོད་བསྟོད་བྱ། ཨོཾ་ཨཱཿཧཱུྃཿགི་སྔགས་ཀྱིས་ལྷ་རྣམས་རྗེས་ཆགས་ཀྱི་བདེ་བ་ཆེན་པོས་འོད་དུ་ཞུ་

ནས་བུམ་ཆུའི་རྣམ་པར་གྱུར༔ བསངས་གཏོར་གྱི་ཕྱིར་ལས་ཀྱི་བུམ་པ། ཨོཾ་སྭཱ་བྷ་ཝས་སྦྱངས། ལས་ཀྱི་བུམ་པར་པཾ་ལས་པདྨ་ཨཱལས་ཟླ་བའི་དཀྱིལ་འཁོར་གྱི་སྟེང་དུ་ཁྲོ་
བོ་བདུད་རྩི་འཁྱིལ་པ་སྐུ་མདོག་ལྗང་གུ་ཞལ་གཅིག་ཕྱག་གཉིས་རལ་གྲི་དང་རྒྱ་གྲམ་བསྣམས་པ༔ དར་དང་རིན་པོ་ཆེས་བརྒྱན་པའི་སྐུར་བསྐྱེད་ལ༔ ཨོཾ་བཛྲ་
མྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཊ༔ ཨོཾ་བཛྲ་ཨ་མྲྀ་ཏ་ཨུཏྟ་ཀ་ཧཱུཾ་ཕཊ༔ ཅི་ནུས་བཟླས་ལ། ཨོཾ་བཛྲ་ཨརྒྷཾ་སོགས་དང་། བསྟོད་པར་འོས་པས་བསྟོད་ཅིང༌། ཨོཾ་ཨཱཿཧཱུཾ༔
ལྷ་འོད་དུ་ཞུ་བ་བུམ་ཆུ་དང་རོ་གཅིག་ཏུ་གྱུར་པར་བསམ། དེ་ནས་གསུམ་པ་སློབ་མ་སྟ་གོན་ནི། གཞུང་ལས། ཁྲུས་མཚམས་ཆོས་བཤད་མཎྜལ་ཞུ་གནང་དང་། །སྐྱབས་སེམས་སྡོམ་པ་གནས་གསུམ་བྱིན་རླབས་
དང༌། །སོ་ཤིང་སྐྱོར་ཆུ་སྲུང་སྐུད་ཀུ་ཤའོ། །ཞེས་པས་བཅུ་བཞི་ལས། དང་པོ་ཁྲུས་ནི། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་

༄༅། །པ་ཡི། །དེ་བཞིན་བདག་གིས་ཁྲུས་བགྱིའོ། །ཡིག་བརྒྱ་བཟླ་བཞིན་སློབ་མ་རྣམས་ལ་ཕྱི་རོལ་དུ་ཁྲུས་བྱ། ནང་འཇུག་ནས། གཉིས་པ་མཚམས་བཅད་པ་ནི་བགེགས་གཏོར་
ལ་ལས་ཆུ་བླུགས་ཏེ། རང་ཉིད་སྐད་ཅིག་གིས་སྟོང་གསལ་རིག་པའི་ངོ་བོ་ལས་བྱུང་བའི་སྣ་ཚོགས་པདྨ་དང་ཉི་མ་རོ་ཡི་གདན་གྱི་སྟེང་དུ་ཆེ་བཙན་དྲེགས་པ་ཅན་ཐམས་
ཅད་ཀྱི་སྲོག་ལ་དབང་བསྒྱུར་བའི་ཁྲོ་བོའི་རྒྱལ་པོ་ཐམས་ཅད་ཀྱི་མཐུ་སྟོབས་གཅིག་ཏུ་བསྡུས་པ་དཔལ་ཆེན་རྟ་མགྲིན་དུས་མཐའི་མེ་ལྟར་འབར་བའི་གཟི་བྱིན་ཅན། 
དུར་ཁྲོད་ཀྱི་ཆས་ཐམས་ཅད་ཀླུབས་པ། ཕྱག་གཡས་གྲི་གུག་ཁམས་གསུམ་དབང་བསྡུད་ནམ་མཁའི་དབྱིངས་སུ་ཕྱར་ཞིང་། གཡོན་བྷནྡ་ལྕང་ལོ་ཅན་ཁམས་
གསུམ་འདོད་ཆགས་ཀྱི་ཁྲག་གིས་བཀང་བ་ཐུགས་ཀར་བསྣམས་པ། སྤྱན་གསུམ་ཉི་ཟླའི་དཀྱིལ་འཁོར་སྡང་མིག་ཕྱོགས་བཅུར་གཟིགས་པ། སྨ་ར་དང་སྨིན་

མ་ཁྲོ་གཉེར་གཡོ་བས་གློག་སྟོང་འཁྱུག་པ། མེ་དཔུང་འབར་བའི་ཀློང་དུ་འདོར་སྟབས་ཀྱི་བཞུགས་པས་བགེགས་དཔུང་ཟིལ་གྱིས་གནོན་པའི་བདག་ཉིད་ཅན་དུ་
གྱུར། དེ་ལྟར་གསལ་བ་ལས་འོད་ཟེར་ལྕགས་ཀྱུའི་རྣམ་པ་ཅན་གློག་འཁྱུགས་པ་ལྟར་སྟེང་འོག་ཕྱོགས་མཚམས་ཐམས་ཅད་དུ་འཕྲོས་པས་བགེགས་ཚོགས་རྣམས་
རང་དབང་མེད་པར་འདུས་པར་གྱུར། ཧཱུཾ་ཧྲཱིཿ ཕྱོགས་བཞི་མཚམས་བཞི་སྟེང་འོག་ཐམས་ཅད་དང༌། །ས་འོག་ས་སྟེང་ས་བླར་རྒྱུ་བ་ཡི། །བགེགས་དང་༔
ལོག་འདྲེན་ལན་ཆགས་འབྱུང་པོའི་ཚོགས། །དབང་ཆེན་ཁྲོ་རྒྱལ་འབར་བའི་བཀའ་བྱུང་གིས། །སྐད་ཅིག་ཡུད་ཙམ་གཅིག་གིས་འདིར་འདུས་ལ། །བདག་
གིས་བསྒོ་བའི་བཀའ་ལ་ཉན་པར་གྱིས། །ཨོཾ་བཛྲ་ཌ་ཀི་ར་ཛ་ཧཱུཾ་ཛ༔ ཛཿཧཱུྃ་བཾ་ཧོ༔ བཛྲ་ཨཾ་གུ་ཤ་ཛ༔ ཨོཾ་བཛྲ་ཨམྲྀ་ཏ་ཀུནྚ་ལི་ཧ་ན་ཧ་ན་ཧཱུཾ་ཕཊ༔ རང་

༄༅། །གི་ཐུགས་ཀ་ནས་རཾ་ཡཾ་ཁཾ་འཕྲོས་གླུད་གཏོར་ལ་ཕོག་པས་གཉིས་འཛིན་འཁྲུལ་པའི་དྲི་མ་སྦྱངས༔ ཏྲཱྃ་ལས་རིན་པོ་ཆེའི་སྣོད་སྟོང་གསུམ་
དང་མཉམ་པའི་ནང་དུ་འདོད་ཡོན་གྱི་ཕུང་པོ་ཟད་མི་ཤེས་པ་རང་རང་གི་ཡིད་སྤྱོད་དང་མཐུན་པ་ནམ་མཁའ་མཛོད་དུ་མངའ་དབང་འབྱོར་པར་གྱུར། རྒྱ་བཅས། ཨོཾ་
སརྦ་བིགྣཱཾ་ན་མ༔སརྦ་ཏ་ཐཱ་ག་ཏ་བྷྱོ་བི་ཤྭ་མུ་ཁེ་བྷེ སརྦ་ཏཏྑཾ་ཨུཏྟ་ཏེ་སྤ་ར་ཎ་ཨི་མཾ་ག་ག་ན་ཁཾ་གྷྲྀཧྞ་ཨེ་དཾ་བ་ལིདྟ་ཡེ་སྭཱ་ཧཱ། ལན་གསུམ་གྱིས་བསྔོ། ཧཱུཾ་ཧཱུཾ་ཧཱུཾཿ ང་ནི་
དབང་ཆེན་ཁྲོས་པའི་སྐུ༔ ཁམས་གསུམ་འདི་ན་སུ་ཡང་རུང་གསང་སྔགས་ལྟ་བར་མི་དབང་བའི༔ ལོག་པར་ལྟ་བ་ཕྱིར་དེངས་ཤིག༔ ཧཱུཾ་ཧཱུཾ་ཧཱུཾ་ཧཱུཾཿ
ཧཱུཾ༔ བླ་མའི་བྱིན་བརླབས་མཁའ་ལ་སྤྲིན་ལྟར་འཁྲིགས༔ ཡི་དམ་ལྷ་ཡི་དངོས་གྲུབ་ཆར་ལྟར་འབེབས༔ མཁའ་འགྲོའི་ཕྲིན་ལས་སྒྲུབ་པའི་ཚངས་ཁང་འདིར་

བགེགས་དང་བར་ཆད་འདའ་བའི་སྐལ་བ་མེད༔ ན་མོཿ དྲིན་ཆེན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་༔
དཀོན་མཆོག་གསུམ་གྱི ༴ཡི་དམ་ལྷག་པའི་ལྷ་དཀྱིལ་འཁོར་རྒྱ་མཚོའི་དབང་ཕྱུག་ཀློང་གསལ་རྡོ་རྗེ་སྙིང་པོའི་ཞི་ཁྲོ་རབ་འབྱམས་ཀྱི་ལྷ་ཚོགས་རྣམས་ཀྱི༴ སྤྲུལ་
པ་ཡང་སྤྲུལ་དམ་ཅན་རྒྱ་མཚོའི་ཚོགས་དང་བཅས་པ་རྣམས་ཀྱི༴ ཆོས་ཉིད་རྣམ་པར་དག་ཀྱང་ཆོས་ཅན་རྒྱུ་འབྲས་བསླུ་བ་མེད་པའི་བདེན་པ་དང་། བདེན་པ་
ཆེན་པོའི་བྱིན་གྱིས་རླབས་ཀྱིས། དེང་འདིར་རྡོ་རྗེ་སློབ་མ་རྣམས་ལ་སྨིན་དབང་ཟབ་མོ་བསྐུར་བའི་ཕྲིན་ལས་ལ་བར་དུ་གཅོད་པའི་བགེགས་ཚོགས་ཐམས་ཅད་
འདོད་ཡོན་གྱིས་ཚིམས་ནས་རང་རང་གི་གནས་སུ་འགྲོ་བར་གྱིས་ཤིག གལ་ཏེ་མི་འགྲོ་ན་ཐུགས་ཡེ་ཤེས་འབར་བ་ལས་བྱུང་བའི་ཁྲོ་བོ་འཆོལ་བའི་ཚོགས་ཀྱིས་

༄༅། །མཚོན་ཆ་སྣ་ཚོགས་པ་རྣམས་ཀྱིས་ལུས་སྲོག་གི་དངོས་པོ་བརླག་སྟེ་རྡུལ་བུན་དུ་བཏང་བར་འགྱུར་ཏ་རེ། སུམྦྷ་ནི་སོགས་ཡུངས་ཐུན་འཐོར། གུ་
གུལ་བདུག རོལ་མོ་སྙིར་ཚམ་རྔམ་དྲག་པོ་བྱ། ཧཱུཾ་ཧཱུཾ་ཧཱུཾཿ ཕྱི་སྣོད་གཞལ་ཡས་ནང་བཅུད་ལྷར་གསལ་བའི༔ ཕྱི་རོལ་མཚོན་ཆ་མེ་རིའི་གུར་ཁང་འཁྲིགས༔ མཚམས་
ཀྱི་དཀྱིལ་འཁོར་རང་བཞིན་ལྷུན་གྲུབ་དབུས༔ བསྐལ་པའི་བར་དུ་སྲ་མཁྲེགས་བརྟན་པར་གྱུར༔ བཛྲ་ཀྲོ་ཏ་རཀྵ་རཀྵ༔ དེ་ལྟར་བགེགས་ཚོགས་ཐམས་ཅད་
བསྐྲད་ཅིང་ཚུར་འདུས་པ་ལས་སྟེང་རྡོ་རྗེའི་གུར་དང་བླ་བྲེ། ཕྱོགས་མཚམས་རྡོ་རྗེའི་རྭ་བ་དང་དྲྭ་བ། འོག་རྡོ་རྗེའི་ས་གཞི་གཏམས་པ། དེའི་ཕྱི་རོལ་དུ་འཁོར་
ལོ་རིན་ཆེན་པདྨ་རྒྱ་གྲམ་དང་མཚོན་ཆ་སྣ་ཚོགས་པའི་གུར་ཁང་། དེའི་ཕྱི་རོལ་དུ་ཡེ་ཤེས་ཀྱི་རང་མདངས་ལས་གྲུབ་པའི་མེ་རླུང་ཆུ་རབ་ཏུ་འཁྲུགས་པས་གཏམས་

པ༑ དེའི་ནང་དུ་ཁྲོ་བོ་དང་ཁྲོ་མོ་རྣམས་ཞལ་ཕྱི་ནང་དུ་གཟིགས་ཏེ་དྲག་སྔགས་ཀྱི་སྒྲ་ཏི་རི་རི་སྒྲོགས་པས་བགེགས་ཚོགས་ཉེ་མི་ནུས་པའི་བདག་ཉིད་ཅན་དུ་གྱུར།
སུ་པྲ་ཏིཥྛ་བཛྲ་ཡེ་སྭཱ་ཧཱ། མེ་ཏོག་འཐོར། དེ་ནས་གསུམ་པ་ཐུན་མོང་གི་སྔོན་འགྲོས་བློ་བཅོས་པ་ནི། ཐོག་མར་ཆོས་ཀྱི་རྩ་བ་ཡིན་ཕྱིར་ཀུན་སློང་འདི་ལྟར་དུ་གྱིས། ཁམས་གསུམ་
འཁོར་བ་ན་རྒྱུ་བའི་སེམས་ཅན་འདི་ཐམས་ཅད་ཚེ་རབས་དུ་མར་ཕ་མར་གྱུར་ཅིང་དྲིན་གྱིས་བསྐྱངས་བ་ཤ་སྟག་ཡིན། འདི་རྣམས་འདོད་པ་བདེ་བ་འདོད་ཀྱང་།
ཐབས་མི་མཁས་པས་སྡུག་བསྔལ་གྱི་འབྲས་བུ་ཁོ་ན་མྱོང་ཞིང་སྡུག་བསྔལ་གྱི་རྒྱུ་ལ་བརྐམ་སྟེ་ལོང་བ་ལམ་ནོར་བ་ལྟ་བུར་གྱུར་པ་འདི་རྣམས་སྙིང་རེ་རྗེ། འདི་རྣམས་
རྣམ་མཁྱེན་གཏན་གྱི་བདེ་བ་ལ་འགོད་པར་བྱ། དེའི་ནུས་པ་ད་ལྟ་བདག་ལ་མི་འདུག་པས། འགྲོ་ཀུན་སྒྲོལ་ནུས་པའི་སངས་རྒྱས་ཀྱི་གོ་འཕང་དེ་ཚེ་འདི་ཉིད་

༄༅། །ལ་ཐོབ་པར་བྱ། དེའི་ཆེད་དུ་སྨིན་བྱེད་ཀྱི་དབང་བསྐུར་ཟབ་མོ་ཞུས་ནས་གྲོལ་བྱེད་ཀྱི་བསྐྱེད་རྫོགས་ཐ་དག་ཉམས་སུ་བླང་བར་བྱའོ་སྙམ་
པའི་ཀུན་སློང་དང༌། སྐྱོན་གསུམ་དྲི་མ་དྲུག་སོགས་སྤངས་ཏེ་གསན་འཚལ། དེ་ལ་གསན་པར་བྱ་བ་ནི། རང་ཅག་རྣམས་ཀྱི་ད་ལྟའི་ལུས་རྟེན་འདི་ཉིད་ལ་
དལ་འབྱོར་གྱི་ཡོན་ཏན་བཅོ་བརྒྱད་ཚང༌། དེ་ཚང་བས་རྒྱལ་བའི་བསྟན་པ་ལ་འཇུག་ཏུ་རུང་བ་ཡིན་ཏེ། སློབ་དཔོན་ཆེན་པོ་ཙནྡྲ་གོ་མིའི་ཞལ་ནས། བདེ་
གཤེགས་ལམ་བསྟན་འགྲོ་བ་འདྲེན་པར་ཆས་གྱུར་པ། །སེམས་ཀྱི་སྟོབས་ཆེན་མི་ཡིས་རྙེད་པ་གང་ཡིན་པའི། །ལམ་དེ་ལྷ་དང་ཀླུ་ཡིས་མི་རྙེད་ལྷ་མིན་དང༌། །
མཁའ་ལྡིང་རིག་འཛིན་མིའམ་ཅི་དང་ལྟོ་འཕྱེས་མིན། །ཞེས་གསུངས་ཤིང་། རྒྱུ་ཚོགས་མང་པོ་བསགས་པ་ལས་བྱུང་ཞིང་། རྐྱེན་བསྟན་པ་དང་བསྟན་འཛིན་

བཤེས་གཉེན་དམ་པ་སོགས་སྒོ་ཐམས་ཅད་འགྲིགས་ཤིང་འབྱོར་བའི་སྐབས་འདིར། ཕྱི་མ་ཕན་ཆོད་ཀྱི་གཏན་བདེ་ཞིག་མ་སྒྲུབ། ཚེ་འདིའི་ལོངས་སྤྱོད་ཕྲན་
ཚེགས་ལ་ཆགས་ན་ཕྱི་མ་སྡུག་བསྔལ་གྱིས་གནོན་པ་ཞིག་ཏུ་རྒྱུ་འབྲས་བསླུ་མེད་ཀྱི་འགྱུར་ངེས་ཏེ། རྒྱལ་སྲས་ཆེན་པོ་ཞི་བ་ལྷས། འཇིག་རྟེན་པ་ཡི་བདེ་བ་དག།
ཉེས་དམིགས་མང་ལ་མནོག་ཆུང་བ། །ཤིང་རྟ་འདྲེན་པའི་ཕྱུགས་དག་གིས། །རྩ་ནི་ཁམས་འགའ་ཟོས་པ་བཞིན། །ཞེས་གསུངས་དེ་ལྟ་བུའི་འཁོར་བ་མཐོ་
དམན་གྱི་གནས་འདི་ཐམས་ཅད་སྡུག་བསྔལ་གྱི་རང་བཞིན་ཅན་ཡིན་ཏེ་མདོ་ལས། འཁོར་བ་ཁབ་ཀྱི་རྩེ་ཙམ་ལ། །བདེ་བ་ནམ་ཡང་ཡོད་མ་ཡིན། །ཞེས་
གསུངས་ཏེ། དེ་ལས་ཐར་བའི་ཐབས་ནི་དམ་པའི་ཆོས་ཉག་གཅིག་སྟེ། དེ་ལ་ཕྱི་ཤོལ་མེད་པར་ད་ལྟ་ནས་བརྩོན་པས་སྒྲུབ་དགོས་མ་གཏོགས་འཆི་བ་ཐོག་བབ་

༄༅། །ཏུ་སླེབ་ནས་འོང་སྟེ། སྤྱོད་འཇུག་ལས། ཡིད་བརྟན་མི་རུང་འཆི་བདག་འདིས། །བྱས་དང་མ་བྱས་མི་སྡོད་ཅིང༌། །ན་དང་མི་ན་
ཀུན་གྱིས་ཀྱང་། །གློ་བུར་ཚེ་ལ་ཡིད་མི་གཏོན། །ཞེས་གསུངས་སོ། །དམ་པའི་ཆོས་ཀྱི་རིམ་པ་ཡང་བདག་ཅག་གི་སྟོན་པ་ཐབས་མཁས་ཐུགས་རྗེའི་དབང་
ཕྱུག་དེས་གདུལ་བྱའི་བློ་དང་འཚམ་པར་ཐེག་པའི་རྣམ་གྲངས་དུ་མ་ཞིག་གསུངས་པ་བསྡུ་ན། མདོ་སྔགས་གཉིས་སུ་འདུ་ཞིང་། དེ་ཡང་སྔགས་ལ་རྒྱུད་སྡེ་ཆེན་
པོ་བཞིར་བཞུགས་པ་བོད་ཀྱི་ལྗོངས་འདིར་འགྱུར་སྔ་ཕྱིའི་ཁྱད་པར་གྱིས་གསར་རྙིང་གཉིས་སུ་གྲགས་ཤིང་། སྔ་འགྱུར་རྣམས་ནི་ཆོས་རྒྱལ་ཁྲི་སྲོང་ལྡེའུ་བཙན་གྱི་
ཐུགས་བསྐྱེད་དུས་སུ་སྨིན་པ་ལས་མཁན་སློབ་གཙོས་པཎ་ཆེན་མང་དུ་སྤྱན་དྲངས། འབངས་ཐམས་ཅད་ལ་ལོ་ཙཱ་སློབ་ཏུ་བཅུག དཀོན་མཆོག་གི་རྟེན་བཞེངས།

དགེ་འདུན་གྱི་སྡེ་བཙུགས། མདོ་སྔགས་ཀྱི་བསྟན་པ་ཉི་ཟླ་ཤར་བ་བཞིན་མཛད་པའོ། །དེ་ལའང་བཀའ་གཏེར་གཉིས་སུ་བྱུང་བའི་གཏེར་མ་རྣམས་ནི། ཕྱི་
རབས་སུ་ཆོས་ལ་བསྲེ་བསླད་མང་པོར་བྱེད་པས་བྱིན་བརླབས་ཡལ་བ་དང་། ལོག་པའི་སྨོན་ལམ་ཅན་དག་གིས་བར་ཆད་མི་འབྱུང་བ་དང་། བོད་གསར་ངེས་
ཆེ་བ་དགོངས་ཏེ་ཆོས་ཀྱི་བྱིན་རླབས་མི་ཉམས་པའི་ཆེད་དུ། ཨོ་རྒྱན་ཆེན་པོ་འཁོར་རྗེ་འབངས་ཀྱི་ཚོགས་དང་བཅས་ཀྱིས་སྨོན་ལམ་དུ་མ་བཏབ་སྟེ་སྤྲུལ་པ་ཡང་སྤྲུལ་
མཐའ་ཡས་པར་བསྟན་ཅིང་སྲུང་མ་སྤྱི་དང་བྱེ་བྲག་དུ་མ་ལ་བཅོལ་གདམས་གཏད་དེ་སྦས་པ། དུས་སྙིགས་འདུལ་དཀའ་བའི་གནས་ལ་བབ་ཚེ་མཆོག་གཉིས།
གླིང་པ་བཅུ་གཉིས། གཏེར་ཆེན་བརྒྱ་རྩ། གཏེར་ཕྲན་སྟོང་སོགས་བྱོན་ནས་གདུལ་བྱ་རྣམས་ཆོས་དང་དམ་རྫས་སྨིན་གྲོལ་གྱིས་རེག་མཐོང་བདེ་ཆེན་གྱི་ས་ལ་

༄༅། །སྐྱེལ་བར་མཛད་པ་ཡིན་ཏེ། དེལའང། འདྲིལ་བ་སྡོང་པོ་ལྟ་བུ། སྨིན་པ་འབྲས་བུ་ལྟ་བུ། གྱེས་པ་ཡལ་ག་ལྟ་བུ། གསལ་
བ་མེ་ཏོག་ལྟ་བུ་སྡེ་ཚན་བཞིར་བྱོན་པ་བསམ་གྱིས་མི་ཁྱབ་བོ། །ད་ལྟ་ཡང་ཟབ་གཏེར་འདི་ཉིད་འདྲིལ་བ་སྡོང་པོ་ལྟ་བུ་ལགས་ཏེ། དེ་ལ་ད་ལན་སུམ་ཅུ་ཁ་རལ་
ཉི་ཤུར་ཉེ་བའི་ཚེ་དུས་མཐའི་རྒྱ་འདྲེ་འགོང་པོ་ཁ་དར་ཞིང་ནད་མུག་མཚོན་གསུམ་སོགས་ཤིན་ཏུ་བདོ་བའི་དུས་སུ་གཏེར་ཆེན་འདི་ཉིད་བྱོན་ནས་བསྟན་འགྲོའི་དོན་
མཛད་ཚུལ་ཕྱོགས་ཙམ་སྨོས་ན། མདོ་ཁམས་བུ་འབོར་གྱི་ས་ཆ་སྔོན་ཆད་གྲུབ་པ་དང༌། རིག་འཛིན་མང་པོ་བྱོན་པའི་གནས། བྱེས་པ་བྱ་བའི་གྲོང་ན། རིག་
སྔགས་འཆང་བ་ཆེན་པོ་ནམ་མཁའ་འབྲུག་སྒྲ་ཞེས་བྱ་བ་དང༌། དཀོན་མཆོག་སྒྲོན་བྱ་བའི་སྲས་སུ་སྐུ་འཁྲུངས། ཆུང་ངུའི་དུས་ནས་ཡོན་ཏན་ཐ་དག་སྟོན་ཙམ་

གྱིས་ཤེས། བསྐྱེད་རྫོགས་ཀྱི་གནས་ལ་བློ་གཞོལ་བ་ལས་ཐ་མལ་པའི་ཞེན་པ་མེད། འཇམ་དབྱངས་བསོད་ནམས་རྒྱ་མཚོ་དང༌། རིག་འཛིན་བསྟན་པ་རྒྱ་
མཚན་སོགས་ཀྱིས་བསླབ་པ་འབོག་སྟེ་མཚན་དབང་དྲག་རྒྱ་མཚོ་ཞེས་གསོལ། དེ་ནས་སྐུ་ནར་སོན་ནས་ཀཿཐོག་པ་ཆོས་སྐྱོང་རྒྱ་མཚོ་ལ་བཏུད་དེ་ཕྱག་འཚལ་བའི་
ཚེ་ཐོད་པའི་ལྤགས་པ་བཅུ་ཕྲག་རྡོལ་བ་སོགས་དཀའ་བ་དུ་མ་སྤྱད་ནས། ཕྱག་རྫོགས་གཅོད་སོགས་སྦྱངས་པ་གནད་དུ་ཚུད་པ་དང༌། རྟོགས་པ་ཕྱིན་ཅི་མ་ལོག་
པ་འཁྲུངས། རྗེ་བཙུན་ནམ་མཁའ་རྒྱ་མཚན་ལ་གཏུག་སྟེ་སྙིང་ཏིག་གི་སྨིན་ཁྲིད་ནོས་ཏེ་དགོངས་པ་མངོན་དུ་གྱུར། བླ་མ་པད་འབྱུང་དངོས་སུ་གཟིགས། སླར་
རང་ཡུལ་དུ་རི་ཁྲོད་ལ་སྒྲུབ་པ་ཁོ་ནར་བཞུགས་ཏེ་ཆུ་ཕྱེ་བྲོ་བ་རྔུབ་རེ་ལ་ཉིན་རེའི་ཞག་ཆས་མཛད། ཕྱེ་བྲེ་དོ་ཞག་ཉི་ཤུའི་ཆས་ཀར་བཅད་དེ་དཀའ་བ་དུ་མ་སྤྱད།

༄༅། །པདྨ་འབྱུང་གནས་དང༌། བི་མ་ལ། སྲོང་བཙན་སྒམ་པོ་རྣམས་དང་མི་དང་མི་ལབ་པ་བཞིན་དུ་གྱུར། སྐྱེ་གནས་གོང་མ་ལུང་སྟོན་
པ་དང་། གདམས་པ་ཡང་ལུས་ངག་ཡིད་གསུམ་གྱི་གནད་དུ་མས་དབུགས་དབྱུང་། སླར་ཡང་ལྷ་དང་བླ་མས་ལུང་བསྟན་པས་རིག་འཛིན་ཆེན་པོ་བདུད་འདུལ་
རྡོ་རྗེ་དང་མཇལ། བཀའ་ཡོངས་རྫོགས་ཀྱི་བདག་པོ་རྒྱལ་ཚབ་ཏུ་མངའ་གསོལ་གཏེར་འབྱུང་གི་ལུང་བསྟན་པ་གནང་ནས། ཕྱིར་བྱོན་ཏེ་གཏེར་གནས་དང་ཉེ་
བར་སྒྲུབ་པ་ལ་བཞུགས་པའི་ཤིང་ཕོ་སྤྲེའུའི་ལོ་སྤྲེལ་ཟླའི་ཚེས་བཅུ་ལ་ཚེས་བཅུའི་མཆོད་པར་བརྩོན་སྐབས་མོས་གུས་ཀྱིས་ཐུགས་དྲན་མེད་དུ་སོང་བ་ལྟ་བུའི་སྐབས།
ཨོ་རྒྱན་ཆེན་པོ་རྣལ་འབྱོར་སྨུག་པོ་རུས་པའི་རྒྱན་ཅན་དུ་བྱོན་ནས། སྔོན་བསམ་ཡས་ནས་ཡོ་བྱད་བཅོལ་བ་ད་ལོ་བརྒྱ་ཕྲག་ཟུང་བཞི་དང་ཉི་ཤུ་རྩ་དྲུག་གི་ཚད་དུ་

ཕེབས་པ། ད་བླངས་བར་རིག་པས་གྲངས་ཀྱི་ཐོ་འདི་ཟུངས་ཤིག་གསུང་པའི་མོད། རྡོ་རྗེ་སྙིང་པོའི་ཁ་བྱང་ཤོག་དྲིལ་ཕྱག་ཏུ་བབས་པ་ལས། ཡིད་བཞིན་འདི་
ལ་སྤྱོད་འདོད་ན༔ ཚིག་བདུན་འབུམ་གྱིས་གསོལ་བ་ཐོབ༔ མཁའ་འགྲོའི་སྒྲུབ་པ་ནུས་ཐོན་དང་༔ ཁྱབ་འཇུག་གཟའ་ལ་གཏོར་མ་བྱིན༔ ཞེས་གསུངས་
པ་ལྟར། ཕག་མོའི་སྒྲུབ་པ་མཛད་པས་སྒྲུབ་རྟེན་གྱི་མེ་ལོང་ལ་རྡོ་རྗེ་མཁའ་འགྲོའི་སྙིང་པོ་ཧཿརང་བྱོན་བབས་པ་སོགས་གྲུབ་རྟགས་ཐུན་མོང་དང་ཐུན་མོང་མ་ཡིན་
པ་མང་པོ་གསལ། ཚིག་བདུན་འབུམ་ཕྲག་གསུམ་བཏང་། དེ་ནས་ཁ་བྱང་ལ། ཟླ་བ་དང་པོའི་ཟླ་སྐྱིལ་ལ༔ ཚེ་བའི་ཟླ་གམ་ཨེ་ཡིས་མཚན༔ ཡང་
དག་དོན་གྱི་འབྲས་བུའི་རྟགས རང་འདོམ་བདུན་གྱི་སྣེར་བཟུང་ནས༔ གོམ་གསུམ་ཡན་གྱི་ཁྲེས་ཁྲོན་ན༔ ཁྲུ་དོ་བྲུས་པའི་ས་ནའོ༔ གསང་རྒྱ་འཆལ་

༄༅། །ན་བར་ཆད་རྒོད༔ དེ་ཕྱིར་གསང་སྒྲུབ་བཅུད་ཀྱི་ནོར༔ འབྲས་བུའི་ནུས་པ་མངོན་དུ་གྱིས༔ ཞེས་གསུང་བཞིན། ས་ཕོ་ཁྱིའི་ལོ་
ཟླ་བ་དང་པོར་གཏེར་གནས་དེ་ཉིད་དུ་སྒྲུབ་པས། ཚེས་པ་གསུམ་གྱི་ཟླ་གྲིབ་ཕ་བོང་ལ་ཕོག་པའི་རྐྱེན་གྱིས་བྲག་ལ་ཟླ་གམ་གྱི་རི་མོ་ཡོད་པ་དང་འཕྲད། དེ་ལ་
ཨེ་ཡི་མཚན་པ་གཟིགས། ཚེས་བཅུ་ལ་ཐག་འདོམ་བདུན་སྟ་གོན་བྱས། ཉི་མ་རྩེ་ཤར་ལ་གཏེར་བདག་མཆོད། ཐག་འདོམ་བདུན་སྣེར་བྲག་འཁྲིས་ནས་
ཡར་གོམ་པ་གསུམ་ལ་རྡོ་ཁྲོན་འདུག་པ་བཤིག་པའི་ཁྲུ་དོ་ས་ན་སོལ་བ་འདུག་པ་བསལ་བས། དབུ་ན་སྦིར་སོང་བ་དང་མཉམ་དུ་རླུང་དམར་དང་། བྲག་གི་མགོ་
ནས་རྡོ་ལུག་ཙམ་རྦབ་ཏུ་བྱུང་བ་ཁོབ་སྒྲས་བསྔངས་པ་ལྟ་བུས་རྐྱེན་བྱས། ཉམས་འུར་བའི་སྐབས། རྫ་ཡི་སྒྲོམ་བུ་ཞིག་ཕྱག་ཏུ་བབས། སྐུ་རྟེན་དུ་གུ་རུའི་

ཤངས་མཚལ་ལས་གྲུབ་པའི་སྐུ་བཏགས་གྲོལ་གྱི་མཚན་མས་སྤྲས་པ། བཏགས་གྲོལ་གྱི་རྟེན་ཤེལ་ཟུར་མང་ཚོན་གང་བ། གསུང་རྟེན་དུ་རྡོ་རྗེ་སྙིང་པོའི་རྩ་བ་
ཕྱི་ནང་གསང་གསུམ་བླ་རྫོགས་ཐུགས་གསུམ་སྐོར་དང་། ཡན་ལག་རྩ་གསུམ་རྩ་བ་ཡན་ལག་གི་དཀྱིལ་འཁོར་བཞི་བཅུ་རྩ་གཉིས་བྱོན། ཐུགས་རྟེན་དུ་མཚོ་
རྒྱལ་གྱི་དམིགས་གཏད་སྤྱན་གཟིགས་ཀྱི་རྡོ་རྗེ། ཡོན་ཏན་རྟེན་ཐབས་ཤེས་རིལ་བུ། ཕྲིན་ལས་རྟེན་རྩ་གསུམ་རིལ་བུ་དང་དམ་རྫས་བསྲུང་བ་སྐོར་སོགས་བྱོན་
པ་ཁ་བྱང་ལས་བསྟན་བཞིན་གསང་རྒྱ་ལོ་དྲུག་ཏུ་བསྡོམ། སྐབས་མང་པོར། དྲང་སྲོང་གཟའ་མཆོག་དང་རྡོ་རྗེ་ལེགས་པས། ཧ་ཅང་གསང་ན་གཏེར་གྱི་དགོས་
པ་གཏོར༔ ཞེས་བསྐུལ་ཡང༌། རང་བཞིན་གྱིས་འདི་ནི་ཀློང་གསལ་སྙིང་པོའོ། །ཞེས་ཡོངས་ཁྱབ་ཏུ་མ་གྲགས་ཀྱི་བར་བཀའ་རྒྱ་མ་ཁྲོལ་ཞིང་། འདིའི་ཡན་

༄༅། །ལག་གི་ཚུལ་དུ་ཡེ་ཤེས་རབ་འབར་སོགས་ཀྱང་རིམ་གྱིས་སྤྱན་དྲངས་ཏེ། དེ་ནས་ལས་ཅན་ཆོས་བདག་རྣམས་ལ་རིམ་གྱིས་སྨིན་གྲོལ་གྱི་
སྒོ་ཕྱེས་ནས་ཉམས་སུ་བླངས་པས། ལྕགས་ཕོ་ཁྱིའི་དུས་ངན་པ་ཕྱིར་བསྲིང་། ལྷ་འདྲེ་གདུག་པ་ཅན་བོད་ཁམས་ཕུང་བྱེད་མང་པོ་དམ་ལ་བཏགས། ཟབ་
ཆོས་འདི་ཉིད་ཉམས་སུ་བླང་བས་ནང་གི་དྲོད་ཚད་བརྙེས་ཏེ་གདོད་མའི་སར་གཤེགས་པ་ཁོ་ན་ཟམ་མ་ཆད་པར་བྱོན་པའི་ཞེས་པ་ནས་སྤྲོ་ན་བརྒྱུད་རིམ་འདིར་སྦྱར་མཆན། ༈ 
ཆོས་འདི་རྣམས་ཀྱི་བླ་མ་བརྒྱུད་པའི་གོ་རིམ་ཟམ་མ་ཆད་པར་མཚན་སྨོས་ཙམ་ལས། ལོ་རྒྱུས་རྒྱས་པར་སྨོས་སུ་མི་ལངས་ཀྱང་མདོར་བསྡུས་ཙམ་ཁུངས་བཙུན་པར་
རྟོགས་ཕྱིར་ཏེ། ཆོས་སྐུ་གདོད་མའི་མགོན་པོ་འོད་མི་འགྱུར་བ། ལོངས་སྐུའི་ཞི་ཁྲོ་རབ་འབྱམས་ཅིར་ཡང་སྣང་བས་སྤྲུལ་སྐུ་སྡུད་པ་པོ་དང་ཐ་མི་དད་པ་དགའ་

རབ་རྡོ་རྗེ། ཕྱག་ན་རྡོ་རྗེ། རྡོ་རྗེ་ཆོས་སོགས་ཀྱིས། པདྨ་འབྱུང་གནས་བི་མ་ལ་སོགས་མཚན་དང་ཚུལ་ཐ་དད་པར་བསྟན་པ་རྣམས་དང་། དེ་དག་གི་
བཀའི་བསྡུ་བ་མོ་ཕྲིན་ལས་ཀྱི་སྒོ་བརྒྱ་འགྱེད་པའི་རྗེ་བཙུན་ཆེན་པོ་ཡེ་ཤེས་མཚོ་རྒྱལ་རྗེ་འབངས་སྤྲུལ་པའི་འཕགས་པ་མཐའ་ལ་འདས་པ་ལས་ཁྱད་པར་ལང་གྲོ་རྗོད་
ཀྱི་ལོ་ཙཱ་བ་དཀོན་མཆོག་འབྱུང་གནས་དང་། རྨ་རིགས་ཀྱི་ལོ་ཙཱ་བ་ཆེན་པོ་རིན་ཆེན་མཆོག་གཉིས་ཏེ་དེ་དག་གི་སྨོན་ལམ་གྱི་མཐུ་དང་སྒྱུ་མ་ལྟ་བུའི་ཐུགས་རྗེའི་རོལ་
གར་གཅིག་ཏུ་སྣང་བ་སྤྲུལ་པའི་གཏེར་ཆེན་སའི་སྟེང་ན་འགྲན་ཟླ་ཀུན་བྲལ་སྲིད་པ་གསུམ་གྱི་ཁོངས་འདིར་ཚངས་དང་བརྒྱ་བྱིན་སོགས་ཀྱིས་ཀྱང་མཆོད་ཅིང་རང་རྒྱལ་
དུ་ཀློང་གསལ་སྙིང་པོ་ཞེས་ཡོངས་སུ་གྲགས་པའི་པདྨ་མདོ་སྔགས་གླིང་པ། དེས་རྒྱལ་བའི་སྲས་པོ་མར་པ་ལོ་ཙཱ་ཆོས་ཀྱི་བློ་གྲོས་ཀྱི་རྣམ་འཕྲུལ་ཉིད་ཀྱི་སྐུ་མཆེད་

༄༅། །བཀྲ་ཤིས་འོད་ཟེར་དང་སྐུ་གསུང་ཐུགས་ཀྱི་སྲས་མཆོག་བསོད་ནམས་ལྡེའུ་བཙན། རིགས་ཀྱི་དབོན་པོ་ཨུ་རྒྱན་གཏེར་བདག་གླིང་པའི་
ཆོས་ཀྱི་བདག་པོ་ལུང་གིས་ཟིན་པ་ཆོས་ཉིད་རྒྱ་མཚོ། སྤྲུལ་པའི་གཏེར་སྟོན་ཆེན་པོ་བརྒྱད་ཀྱི་ཆོས་ཀྱི་བདག་པོར་ལུང་གིས་ཟིན་པའི་གྲུབ་པའི་དབང་ཕྱུག་ཀུན་བཟང་
རིན་ཆེན་རྣམས་ལ་གནང༌། བཀྲ་ཤིས་འོད་ཟེར་དང༌། བསོད་ནམས་ལྡེའུ་བཙན་གཉིས་ཀ་ནས་ཆོས་ཉིད་རྒྱ་མཚོ་ལ་གནང་བའང་ཡོད། དེ་དག་གིས་དྲུང་
པ་ནམ་མཁའ་རྒྱ་མཚོ་ལ་ལན་དྲུག་ཏུ་གསུང༌། དེས་པདྨ་ཚངས་པ་དྲི་མེད་ཞིང་སྐྱོང་མགོན་པོ་ལ། དེས་འགྱུར་མེད་ཚེ་དབང་མཆོག་གྲུབ། ཀུན་བཟང་ངེས་
དོན་དབང་པོ་གཉིས་ལ་གསུང་། ཀུན་བཟང་ངེས་དོན་དབང་པོས་བསྟན་པའི་མངའ་བདག་སྒྲུབ་ཆེན་ཆོས་དབྱིངས་རང་གྲོལ་ལ་གསུངས། དེས་གྲུབ་པའི་དབང་

ཕྱུག་ངེས་དོན་གྱི་རྡོ་རྗེ་འཆང་འཁོར་ལོའི་མགོན་པོ་བསོད་ནམས་དཔལ་ལྡན་ལ་གསུང་པ་སྟེ་བརྒྱུད་སྲོལ་གཅིག ཡང་གྲུབ་པའི་དབང་ཕྱུག་ཀུན་བཟང་རིན་ཆེན་ནས།
སྔགས་འཆང་བསོད་ནམས་བཀྲ་ཤིས་ལ་གསུང༌། དེས་རྨོག་སྟོན་རིག་འཛིན་ནམ་མཁའ་ཆོས་དབང་དཔལ་གྱི་རྡོ་རྗེ་ལ་གསུང་། དེས་ཀུན་བཟང་ངེས་དོན་དབང་
པོ་དང༌། མཆོག་སྤྲུལ་བསོད་ནམས་རྣམ་རྒྱལ་གཉིས་ལ་གསུངས། ཀུན་བཟང་ངེས་དོན་དབང་པོས། སྒྲུབ་ཆེན་ཆོས་དབྱིངས་རང་གྲོལ་ལ་གསུངས། དེས་
འཁོར་ལོའི་མགོན་པོ་དང༌། ཡང་མཆོག་སྤྲུལ་བསོད་ནམས་རྣམ་རྒྱལ་ནས་འཁོར་ལོའི་མགོན་པོ་དང་། ཡང་འགྱུར་མེད་ཚེ་དབང་མཆོག་གྲུབ་ནས་འཁོར་ལོའི་
མགོན་པོ་ལ་སྟེ། འདི་ཉིད་ལ་བརྒྱུད་སྲོལ་གསུམ་ཆུ་བོ་གཅིག་འདྲེས་སུ་བབ་སྟེ། ལན་བདུན་ཕྲག་ལྷག་ཏུ་གསན་པ་དེ་ལས། ཁོ་བོ་ཅག་གིས་བཀའ་དྲིན་

༄༅། །དུ་ཐོབ་པ་སྟེ་ཡིད་གཏོན་པའི་གནས་སུ་གྱུར་པ་ལས་དེ་ལྟར་ལགས། དེ་ལྟར་བརྒྱུད་པའི་བྱིན་རླབས་སོགས། ༈ བརྒྱུད་པའི་བྱིན་
བརླབས་མ་ཉམས། རྡོ་རྗེའི་ཟམ་མ་ཆད། མཁའ་འགྲོ་ཆོས་སྐྱོང་གི་ཁ་རླངས་མ་ཡལ་བ། དེ་ཉིད་ཀྱི་སྨིན་བྱེད་ཀྱི་རིམ་པ་ཐ་དག་ད་ལྟ་ནས་བགྱིད་པའི་
སྐབས་སུ་བབ་པ་ཡིན་ཏེ། དེ་ལའང་། ལྷག་གནས་ཀྱི་ཆོ་ག་དང་། དངོས་ཀྱི་རིམ་པ་གཉིས། དང་པོ་ནི། ཧེ་རུ་ཀ་གལྤོ་ལས། དང་པོར་ས་ཡི་ཆོ་
ག་སྟེ། །གཉིས་པ་ལ་ནི་སྟ་གོན་གནད། །གསུམ་པ་འཇུག་པའི་ཆོ་ག་བྱ། །གསུང་པའི་ས་ཡི་ཆོ་ག་དང༌། ལྷག་གནས་གོང་མ་དག་ཁོ་བོས་སྒྲུབ་ཟིན་པ།
ད་ལྟ་སློབ་མ་ལྷག་པར་གནས་པ་བགྱིད་པ་ལགས་ཏེ། བདག་ཅག་རྣམས་ཀྱི་སྒོ་གསུམ་སྣོད་རུང་དུ་བརླབ་ཏུ་གསོལ་སྙམ་པས་ཐོག་མར་ཡོན་གྱིས་མཉེས་པར་བྱ་

དགོས་ཏེ། རྒྱུད་ལས། བླ་མ་མཉེས་པར་མ་བྱས་ཤིང་། །དབང་རྣམས་རྫོགས་པར་མ་བྱས་པར། །ཉན་པ་ལ་སོགས་རྩོམ་པ་རྣམས། །འབྲས་བུ་
མེད་ཅིང་བརླག་པར་འགྱུར། །ཞེས་པས། རང་རང་གི་ལུས་ལོངས་སྤྱོད་རྣམ་དཀར་དགེ་ཚོགས་དང་བཅས་པ་ཕུལ་བའི་མཚོན་བྱེད་དུ་མཎྜལ་གྱི་བཀོད་པ་འབུལ་
བར་ཞུ། ཞེས་བཞི་པ་མཎྜལ་ཕུལ། ལྔ་པ་ཞུ་བ་ནི། དེ་ནས་ཐལ་མོ་སྦྱོར་ལ་ཡིད་མོས་གུས་དང་བཅས་འཇུག་པའི་གསོལ་བ་གདབ་པ་འདིའི་རྗེས་ཟློས་གྱིས། ཨེ་མ་
མགོན་པོ་ཐུགས་རྗེ་ཅན༔ འཁོར་བའི་གནས་སུ་འཁྱམས་པ་ཡིས༔ སྐྱབས་བྲལ་མགོན་མེད་སེམས་ཅན་ལ༔ ཐུགས་རྗེའི་ལྕགས་ཀྱུས་བཟུང་དུ་གསོལ༔
ལན་གསུམ། དྲུག་པ་གནང་བ་སྦྱིན་པ་ནི༔ ཨེ་མ༔ བུ་ཁྱོད་ཐར་པའི་གནས་སུ་འགྲོ་འདོད་ན༔ བླ་མ་ལྷ་དང་བཅས་པའི་བྱིན་རླབས་ཀྱིས༔ དོན་འབྲས་འདོད་ཕྱིར་

༄༅། །དད་པའི་ཤུགས་བསྐྱེད་ཀྱིས༔ རྡོ་རྗེ་སྙིང་པོའི་སྨིན་གྲོལ་སྟོན་པར་བགྱི༔ བདུན་པ་སྐྱབས་འགྲོ་དང༌། བརྒྱད་པ་སེམས་བསྐྱེད་
གཉིས་ལ་ཐུན་མོང་དང་ཁྱད་པར་རོ། །དང་པོ་ནི། སྔགས་ལམ་ལ་ཞུགས་པ་ལ་ཐེག་ཆེན་གྱི་རིགས་སད་ཅིང་རྒྱུད་དག་པ་ཞིག་སྔོན་དུ་འགྲོ་དགོས་ཏེ། དཔུང་
བཟང་གི་རྒྱུད་ལས། གང་ཞིག་རིག་སྔགས་དབང་བསྐུར་ཆོ་ག་མོད། །གང་དག་དཀྱིལ་འཁོར་དུ་ནི་མ་ཞུགས་དང༌། །གང་དག་བྱང་ཆུབ་སེམས་ནི་མ་བསྐྱེད་
པ༑ ༑དེ་ནི་གསང་སྔགས་བཟླས་ན་ཕུང་བར་འགྱུར། །ཞེས་གསུངས་པའི་ཕྱིར་དུ། ཐོག་མར་རྒྱུད་དག་ཅིང་བྱང་ཆུབ་ཀྱི་སེམས་བརྟན་པོར་བསྐྱེད་པར་བྱ་
བའི་ཕྱིར། ཁྱོད་རང་རྣམས་ཀྱིས་སྙིམ་པ་མེ་ཏོག་དང་བཅས་ཏེ་ཐལ་མོ་སྦྱོར་ལ་གསོལ་བ་གདབ་པ་འདིའི་རྗེས་ཟློས་ཚིག་རྗེས་དོན་འབྲང་དུ་ལན་གསུམ་མཛད་པར་

ཞུ༑ ཧྲཱིཿ ཙཎྜ་དགྱེས་པར་རོལ་པ་ཡི༔ སློབ་དཔོན་མཆོག་ཉིད་དགོངས་སུ་གསོལ༔ བྱང་ཆུབ་ཆེན་པོའི་ཚུལ་སྟོན་པ༔ མགོན་པོ་ཆེན་པོ་བདག་འཚལ་
ལོ༔ དེ་ཉིད་དམ་ཚིག་རིམ་པ་དང་༔ བྱང་ཆུབ་སེམས་ཀྱང་བདག་ལ་སྩོལ༔ སངས་རྒྱས་ཆོས་དང་དགེ་འདུན་ཏེ༔ སྐྱབས་གསུམ་དག་ཀྱང་བདག་ལ་
སྩོལ༔ ཐར་པ་ཆེན་པོའི་གྲོང་མཆོག་ཏུ༔ མགོན་པོས་བདག་ཉིད་གཞུག་ཏུ་གསོལ༔ དེ་ནས་མདུན་གྱི་ནམ་མཁར་སྐྱབས་སུ་འགྲོ་བའི་དཔང་པོ་སྐྱབས་
གནས་དཀོན་མཆོག་རིན་པོ་ཆེ་རྣམ་པ་གསུམ་སྤྲིན་དཔུང་གཏིབ་པ་ལྟར་བཞུགས་པའི་མོས་པ་ཐེབས་ངེས་རེ་མཛོད་དང་། མདོ་ལས། གང་ཞིག་སངས་རྒྱས་ཡིད་
བྱེད་པ། །དེ་ཡི་མདུན་ན་ཐུབ་པ་བཞུགས། །ཞེས་གསུངས་ཤིང༌། ངོ་ཚ་ཁྲེལ་ཡོད་ཀྱི་དཔང་པོར་སློབ་དཔོན་གྱི་དྲུང་ནས། སངས་རྒྱས་ལ་སྟོན་པར་

༄༅། །དམ་བཅའ། ཆོས་ལ་ལམ་དུ་དམ་བཅའ། དགེ་འདུན་ལ་ལམ་སྒྲུབ་པའི་གྲོགས་སུ་དམ་བཅའ་བ་གསུམ་པོ་རྐྱེན་དབང་གིས་མི་འཕྲོག་
ངེས་པའི་སྙིང་ཐག་པ་ནས་ཡི་དམ་ཆོས་ལ་འདིའི་རྗེས་ཟློས་ལན་གསུམ་དུ་གནང་བར་ཞུ། བྱང་ཆུབ་སྙིང་པོར་མཆིས་ཀྱི་བར། །སངས་རྒྱས་རྣམས་ལ་སྐྱབས་
སུ་མཆི། །ཆོས་དང་བྱང་ཆུབ་སེམས་དཔའ་ཡི། །ཚོགས་ལའང་དེ་བཞིན་སྐྱབས་སུ་མཆི། །དེས་སྐྱབས་འགྲོའི་སྡོམ་པ་ལེགས་པར་ཐོབ་བོ་སྙམ་པ་ཡིད་ལ་
གྱིས། དེ་ནས་ནམ་མཁས་ཁྱབ་ཚད་ཀྱི་སེམས་ཅན་ཐམས་ཅད་ཕ་མར་གྱུར་ཅིང་ཕན་ཚད་མེད་པ་བཏགས་གནོད་པ་ཚད་མེད་པ་ལས་སྐྱབས་པའི་དྲིན་ཆེན་འདི་
དག་གཏན་གྱི་བདེ་བ་ལ་འགོད་པའི་ཕྱིར་དུ་བྱང་ཆུབ་སེམས་དཔའི་སྤྱོད་པ་རྒྱ་མཚོ་བྱ་དཀའ་བའི་གནས་ཐ་དག་དེང་ནས་སྒྲུབ་བོ་སྙམ་པའི་སྨོན་སེམས་དང་། སེམས་

པ་ལྟར་བྱང་ཆུབ་སེམས་དཔའི་སྡོམ་པ་བླང་སྟེ་བསླབ་པ་ལ་འཇུག་པར་བྱའོ་སྙམ་པའི་འཇུག་སེམས་གཉིས་པོ་སྟབས་གཅིག་ཏུ་བླང་བ་ཚིག་དོན་འདྲེས་པས་འདིའི་
རྗེས་ཟློས་ལན་གསུམ་དུ་མཛོད། ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང༌། །བྱང་ཆུབ་སེམས་དཔའི་བསླབ་པ་ལ། །དེ་
དག་རིམ་བཞིན་གནས་པ་ལྟར། །དེ་བཞིན་འགྲོ་ལ་ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང་། །དེ་བཞིན་དུ་ནི་བསླབ་པ་ལའང་། །རིམ་པ་
བཞིན་དུ་བསླབ་པར་བགྱི། །སེམས་བསྐྱེད་སྡོམ་པ་ཐོབ་ཤེས་ཡིད་ལ་གྱིས། དེ་ལྟར་སྡོམ་པ་བཟང་པོ་བླངས་བས་ཕན་ཡོན་ཚད་མེད་པ་མངའ་བ་ལ་དགའ་བ་
སྒོམས་ཤིག སྲིད་པར་གནས་པའི་སེམས་ཅན་ཐ་དག་གི་མགོན་སྐྱབས་དང་དཔུང་གཉེན་དུ་བདག་གྱུར་པས་ལྷར་བཅས་སྐྱེ་རྒུ་ཐ་དག་ལའང་དགའ་བ་སྒོམ་དུ་

༄༅། །འཇུག་པའི་མོས་པ་བརྟན་པོ་མཛོད། ད་ནི་གཉིས་པ་ཁྱད་པར་དུ་གྱུར་པ་སྔགས་ཀྱི་ནང་དབང་བསྐུར་བའི་སྔོན་དུ་སྡོམ་གསུམ་ཆིག་རྫོགས་
སུ་འཛིན་པའི་སྦྱོར་བའི་ཆེད་དུ་གོང་གི་སྐྱབས་གནས་དག་གི་དྲུང་དུ། དཀོན་མཆོག་གསུམ་སྐྱབས་གནས་དམ་པར་བཟུང་བས། ཡང་དག་པའི་ལམ་ལ་འཇུག་
པ འི་གེགས་སྡིག་པའི་ལས་ཕྲ་མོ་ཚུན་ཆད་ལ་འགྱོད་སྡོམ་དང་། སྐྱེ་འཕགས་ཀྱི་ཚོགས་ཀྱིས་དུས་གསུམ་དུ་བསགས་པའི་རྣམ་དཀར་གྱི་ལས་ལ་ཡི་རང་། འབྲས་
བུ་སངས་རྒྱས་ཀྱི་བྱང་ཆུབ་དང༌། རྒྱུ་བྱང་ཆུབ་ཀྱི་སེམས་གཉིས་བརྟན་པོར་བཟུང་ཞིང་། དེའི་ལས་སུ་གྱུར་པའི་ཡིད་ཅན་ཐ་དག་ལ་གཏན་བདེ་སྟེར་བའི་དམ་
བཅལ། དེའི་ཤུགས་སུ་སྟོང་གསུམ་འཇིག་རྟེན་བྱེ་བ་ཕྲག་བརྒྱར་ཅིར་སྣང་གི་འདོད་འབྱུང་གི་མཆོད་པ། རྒྱལ་བ་གང་དག་ཆོས་ཀྱི་འཁོར་ལོ་མ་བསྐོར་བར་

བཞུགས་པ་དང་། མཛད་པ་ཐ་མས་འདུལ་བར་དགོངས་བཞེད་ཅན་དེ་དག་ལ་ཆོས་འཁོར་བསྐོར་བར་བསྐུལ་བ་དང་། མྱ་ངན་ལས་མི་འདའ་བར་གསོལ་བ་
གདབ་པ་སྟེ། དེ་ལྟ་བུའི་སྒོ་སྣ་ཚོགས་ནས་བསགས་པའི་དགེ་རྩ་གཞན་དོན་དུ་བསྔོ་བ་རྣམས་དམིགས་འདོན་ཟུང་དུ་ཆུད་པས་ལན་གསུམ་གནང་བར་ཞུ། དཀོན་
མཆོག་གསུམ་ལ་བདག་སྐྱབས་མཆི༔ སྡིག་པ་ཐམས་ཅད་སོ་སོར་བཤགས༔ འགྲོ་བའི་དགེ་ལ་རྗེས་ཡི་རང་༔ སངས་རྒྱས་བྱང་ཆུབ་ཡིད་ཀྱིས་གཟུང་༔ 
སངས་རྒྱས་ཆོས་དང་ཚོགས་མཆོག་ལ༔ བྱང་ཆུབ་བར་དུ་སྐྱབས་སུ་མཆི༔ རང་གཞན་དོན་གཉིས་རབ་བསྒྲུབ་ཕྱིར༔ བྱང་ཆུབ་སེམས་ནི་བསྐྱེད་པར་བགྱི༔
བྱང་ཆུབ་མཆོག་གི་སེམས་ནི་བསྐྱེད་བགྱིད་ནས༔ སེམས་ཅན་ཐམས་ཅད་བདག་གིས་མགྲོན་དུ་གཉེར༔ བྱང་ཆུབ་སྤྱོད་མཆོག་ཡིད་འོང་བསྐྱེད་པར་བགྱི༔ ༔

༄༅། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག༔ དེ་ནས་སྐྱབས་ཡུལ་ཁྱད་པར་བ་རྩ་བ་གསུམ་ལ་མ་བརྟེན་པར་གསང་སྔགས་ཀྱི་ལམ་ལ་
འཇུག་ཚུལ་མེད་པས་ན། དེ་ལ་སྐྱབས་སུ་འཛིན་ཅིང་བསླབ་བྱ་ཡང་བྱང་སེམས་ཀྱི་བསླབ་བྱ་ཐ་དག་ལ་བསླབ་པ་གཞིར་བྱས་པའི་སྟེང་དུ་ལུས་ངག་ཡིད་གསུམ་
ཐ་མལ་ཞེན་འཛིན་ལས་ལྡོག་པའི་ཉེས་སྤྱོད་སྡོམ་པ་བསྐྱེད་རྫོགས་གཉིས་བསྡུས་ཀྱི་ལམ་ཟབ་ལ་བསླབ་པའི་དགེ་བ་ཆོས་སྡུད། གཞན་དོན་དུ་ལས་བཞིའི་ཕྲིན་
ལས་ལ་འཇུག་པའི་སེམས་ཅན་དོན་བྱེད་དེ། སྔགས་སྡོམ་གྱིས་བསྡོམས་པའི་ཚུལ་ཁྲིམས་བྱེ་བྲག་པ་རྣམས་ལ་སློབ་པོ་སྙམ་པས་འདིའི་རྗེས་ཟློས་ལན་གསུམ་དུ་
མཛོད། བདག་དང་མཐའ་ཡས་འགྲོ་བ་སེམས་ཅན་རྣམས༔ རྡོ་རྗེ་སྙིང་པོའི་ལྷ་ལ་སྐྱབས་སུ་མཆི༔ མ་གྱུར་འགྲོ་བ་ཐར་པའི་གོ་འཕང་ལ༔ ཁྲིད་ཕྱིར་

བྱང་ཆུབ་མཆོག་ཏུ་སེམས་བསྐྱེད་དོ༔ དགུ་པ་སྔགས་སྡོམ་དངོས་བླང་བ་ནི༔ སྔགས་ཀྱི་རྒྱུད་སྡེ་དག་ལས་ཐུན་མོང་དུ་བསྟན་པ་དང༌། ཁྱད་པར་དུ་བསྟན་
པའི་སྡོམ་པའི་གནས་མ་ལུས་པ་བླངས་ཏེ་བསྲུང་ངོ་སྙམ་པས་འདིའི་རྗེས་ཟློས་ལན་གསུམ་དུ་མཛོད། ཧྲཱིཿ ཙཎྜ་དགྱེས་པར་རྣམ་རོལ་པ༔ སློབ་དཔོན་མཆོག་
ཉིད་དགོངས་སུ་གསོལ༔ དུས་འདི་ནས་བཟུང་བྱང་ཆུབ་བར༔ དཀོན་མཆོག་གསུམ་བཟུང་མི་གཏང་ངོ་༔ རྡོ་རྗེའི་རིགས་ཀྱི་དམ་ཚིག་ཏུ༔ རྡོ་རྗེ་དྲིལ་
བུའི་ཕྱག་རྒྱ་དང་༔ བྱང་ཆུབ་སེམས་ནི་སྤངས་མི་བྱ༔ རིན་ཆེན་རིགས་མཆོག་ཆེན་པོ་ཡི༔ དམ་ཚིག་ཡིད་དུ་འོང་བ་ལ༔ ཉིན་རེ་བཞིན་དུ་དུས་དྲུག་ཏུ
སྦྱིན་པ་རྣམ་བཞི་རྟག་ཏུ་སྦྱིན༔ པདྨ་རིགས་མཆོག་དག་པ་ཡི༔ ཕྱི་ནང་གསང་བའི་སྡོམ་པ་གསུམ༔ ཐེག་པ་གསུམ་གྱི་ཆོས་རྣམས་བཤད༔ ལས་ཀྱི་

༄༅། །རིགས་ཀྱི་དམ་ཚིག་ཏུ༔ སྡོམ་པ་ཐམས་ཅད་ལྡན་པ་ནི༔ ཡང་དག་ཉིད་དུ་བཟུང་བར་བགྱི༔ མཆོད་པའི་ལས་ཀྱང་ཅི་ནུས་བགྱི༔
བྱང་ཆུབ་སེམས་ནི་བླ་ན་མེད༔ དམ་པ་བདག་གིས་བསྐྱེད་བྱས་ནས༔ སེམས་ཅན་ཀུན་གྱི་དོན་གྱི་ཕྱིར༔ བདག་གིས་སྡོམ་པ་མ་ལུས་བཟུང་༔ མ་བསྒྲལ་བ་
རྣམས་བསྒྲལ་བ་དང་༔ མ་གྲོལ་བ་རྣམས་གྲོལ་བ་དང་༔ དབུགས་མ་དབྱུང་བ་དབུགས་དབྱུང་ཞིང་༔ སེམས་ཅན་མྱ་ངན་འདས་ལ་འགོད༔ དེ་ལྟར་རང་
རྒྱུད་ལ་སྡོམ་པ་མ་ལུས་པ་དང་ལྡན་པས་ཉེས་སྤྱོད་ཐ་དག་ལས་བསྡམས་པའི་སྐལ་པ་ཅན་དུ་གྱུར་ཏེ་སྙམ་པའི་དགའ་བ་བསྒོམས་ལ་ཐོབ་ཤེས་བརྟན་པོ་རྒྱུད་ལ་བསྐྱེད་
མཛོད༔ བཅུ་པ་གནས་གསུམ་བྱིན་རླབས་ནི། དྲི་བཟང་གི་ཆུས་སློབ་མའི་གནས་གསུམ་དུ། ཨོཾ་ཨཱཿཧཱུཾཿདང་སླར་ཡང་མས་ནས་ཧཱུཾ་ཨཱཿཨོཾ་གྱིས་ཐིག་ལེ་བཀོད་དེ་ག་བུར་གུར་གུམ་མཚལ་རྣམས་ཀྱིས་གཏེར་

གཞུང་དུ་འབྲུ་གསུམ་བྲི་བར་གསུངས་ཀྱང་འདི་ལྟར་ཕྱག་ལེན་ནོ། །མཆན། ཁྱེད་རང་རྣམས་ལུས་ཐ་མལ་དུ་གནས་པའི་སྤྱི་བོར་འཁོར་ལོ་དཀར་པོ་རྩིབས་བརྒྱད་པའི་ལྟེ་བར་ཨོཾ་དཀར་པོས་
མཚན་པ། མགྲིན་པར་པདྨ་དམར་པོ་འདབ་མ་བརྒྱད་པ་ཨཱཿདམར་པོས་མཚན་པ། ཐུགས་ཀར་རྡོ་རྗེ་སྔོན་པོ་རྩེ་ལྔ་པའི་ལྟེ་བར་ཧཱུཾ་སྔོན་པོར་གསལ་བ་དེ་ལས་
འོད་ཟེར་ནམ་མཁའ་ཁྱབ་པར་འཕྲོས་པས་ཕྱོགས་བཅུ་དུས་བཞིའི་དཀྱིལ་འཁོར་རྒྱ་མཚོའི་ལྷ་ཚོགས་ལ་ཕོག་ཐུགས་རྒྱུད་བསྐུལ་བས་རྡོ་རྗེ་གསུམ་གྱི་ལྷ་ཚོགས་ཏིལ་
གོང་ཁ་ཕྱེས་པ་ལྟར་བྱོན་ནས་གནས་གསུམ་དུ་ཐིམ་པས་ལུས་ངག་ཡིད་གསུམ་སྐུ་གསུང་ཐུགས་སུ་བྱིན་གྱིས་རླབས་པར་བསམ། བཅུ་གཅིག་པ་སོ་ཤིང་ནི། རྡོ་
རྗེ་ཕྲེང་བ་ལས། དེ་ནས་རྡོ་རྗེ་འཆང་གི་ནི། །སོར་ནི་བཅུ་གཉིས་གཞལ་བ་ཡིས། །ཟུར་ནི་གསུམ་དུ་ཡོངས་སུ་བྱ། །ཞེས་གསུང་པ་ལྟར། ཨ་ཤཱཏྠ་

༄༅། །དང་ཨུ་དུཾ་ཝཱ་རའམ་འོ་མ་ཅན་གྱི་ཤིང་ལས་བྱས་པའི་ཡོ་འཁྱོགས་དང་བུ་ག་འཛེར་བུ་སོགས་ཀྱིས་སྐྱོན་མེད་པ། རྟེན་འབྲེལ་བཅུ་གཉིས་
གནས་སུ་དག་པའི་བརྡར་སོར་བཅུ་གཉིས་པའམ། ཡང་ན་རྣམ་ཤེས་ཚོགས་བརྒྱད་དང་སྦྱར་བའི་སོར་བརྒྱད་པ། ཡེ་ཤེས་ལྔའི་བརྡར་རྩེ་མོར་ཅོད་པཎ་ནམ་
མེ་ཏོག་གི་ཕྲེང་བ་བཅིངས་ཤིང་། རྩ་བར་ཕུར་པའི་རྣམ་པར་བྱས་པ་དྲི་བཟང་གིས་བྱུགས་པ་སྲད་བུ་དམར་པོས་བཅིངས་པ་ལ། ལས་སྔགས་ཀྱིས་ལས་ཆུ་འཐོར། ཧཱུཾ་
ལས་བྱུང་བའི་སོ་ཤིང་རྡོ་རྗེ་སློབ་མ་རྣམས་ཀྱི་ལུས་ཀྱི་དྲི་མ་སྦྱངས་ཤིང་བུམ་དབང་གི་སྣོད་རུང་དུ་བགྱིད་པ་དང་དངོས་གྲུབ་ཀྱི་པྲ་ལྟས་གསལ་བའི་ནུས་ལྡན་དུ་གྱུར༔
རྩ་སྔགས་དང་། ཨོཾ་ཨཱཛི་ཧ་བཛྲ་ཝརྟ་ནི་སྭཱ་ཧཱ༔ ལན་གསུམ་གྱིས་བརླབས་ཏེ། སློབ་མ་རྣམས་ལ་གཏད་པ་མཁའ་དབྱིངས་ཀྱི་རྒྱས་བཟུང་སྟེ། རྩེ་མོས་ལྗགས་བཞར་

རྩ་བས་སོ་དྲུད་པས་མེ་ལོང་ཡེ་ཤེས་ཀྱི་འོད་ཟེར་འཕྲོས་པས་ཚེ་རབས་ཀྱི་སྡིག་སྒྲིབ་དང་ཁྱད་པར་ལུས་ཀྱི་སྡིག་སྒྲིབ་ཐམས་ཅད་བག་ཆགས་དང་བཅས་པ་ཙན་གྱིས་
བླང་བར་མོས་ཤིག དེ་ནས་སྔར་སྟ་གོན་བྱས་པའི་མཎྜལ་གྱི་ར་བ་རེ་ཁ་དཀར་པོས་བྲིས་པའི་འདབ་བརྒྱད་མུ་ཁྱུད་ཅན་ནམ། ཡང་ན་ཁྲུ་གང་གྲུ་བཞིར་བྱས་པའི་མཎྜལ་དྲི་བཟང་དང་བ་བྱུང་གིས་སྦགས་པའི་ཚོམ་བུ་དགུ་བཀོད་
པ་མདུན་དུ་བཞག་ལ་ཤར་མཚན་མ་ནོར་བར་བཀོད། དེ་ནས་ཁྱོད་རང་རྣམས་ཀྱིས་གང་ཐོབ་པའི་པྲ་ལྟས་གསལ་བར་ཤོག་ཅིག་སྙམ་པས་ཡིད་ཀྱིས་དམོད་པ་བཅས་གཏད་མེད་དུ་
དོར་ཅིག འདིའི་རྗེས་ཟློས་གྱིས། ཨོཾ་བཛྲ་ཧ་ས་ཧ༔ ཞེས་དོར་ལ། ལུང་བསྟན་པ་ནི། ཇི་སྐད་དུ། ཕྱོགས་བཞི་དབུས་དང་ལྔར་བབ་ན། །རིགས་
ལྔ་གང་ཡིན་དངོས་གྲུབ་ཐོབ། །མཚམས་སུ་ཕྲན་ཚེགས་སྟེང་མཁའ་སྤྱོད། །འོག་ཏུ་རྩེ་བསྟན་ས་སྤྱོད་དང༌། །རྩ་བ་རང་ལ་བསྟན་པ་ན། །ལན་གསུམ་

༄༅། །སླར་ལ་བསྐྱར་ཞིང་འཕང་། ཞེས་པས་རྩེ་མོའི་ཅོད་པཎ་ཕྱོགས་བཞིར་བསྟན་ན་ཞི་རྒྱས་དབང་དྲག་གི་ལས་བཞི་དང་། མཚམས་སུ་
བུམ་པ་བཟང་པོའི་དངོས་གྲུབ་ཐོབ། སྟེང་དུ་མཁའ་སྤྱོད། འོག་ཏུ་ས་སྤྱོད་ཀྱི་དངོས་གྲུབ། ལྷ་དང་བླ་མ་ལ་བསྟན་ན་ཕྱག་རྒྱ་ཆེན་པོ་མཆོག་གི་དངོས་གྲུབ་
ཐོབ་པར་འགྱུར་རོ། །བཅུ་གཉིས་པ་སྐྱོར་ཆུ་ནི་ཤམ་ལས་བསྐྱེད་པའི་དུང་ཕོར་གྱི་སྣོད་དུ་བཾ་ལས་བདུད་རྩིའི་རྒྱ་མཚོར་འཁྱིལ་པར་བསམ། ཨོཾ་ཨཱཿཧཱུཾ་ལན་གསུམ་
གྱིས་བརླབས་ལ། སློབ་མ་རྣམས་ཀྱི་སྒོ་གསུམ་དང་ཁྱད་པར་ངག་གི་དྲི་མ་སྦྱངས་ཏེ་གསང་དབང་གི་སྣོད་རུང་དུ་བགྱིད་པའི་ནུས་ལྡན་དུ་གྱུར་ཅིག ཁྱེད་རང་རྣམས་
ཀྱི་ལག་པ་གཡས་སུ་ལན་གསུམ་བྱིན་པ་བཏུང་བས་ལུས་ཀྱི་ནང་ཐམས་ཅད་ཡེ་ཤེས་ཀྱི་བདུད་རྩིས་གང་རྣམ་རྟོག་བག་ཆགས་དང་བཅས་པ་བཀྲུས། ལྷག་མ་

དཔུང་པ་གཡོན་གྱི་ཕྱོགས་ནས་རྒྱབ་ཏུ་དོར་བས་སྒོ་གསུམ་གྱི་དྲི་མ་དག་པའི་མོས་པ་གྱིས། ཨོཾ་བཛྲ་ཧྲཱིཿབི་ཤུདྡྷེ་སརྦ་པཱ་པཾ་ནི་ཙཏྱ་པཾ་ཤུ་ད་ཡ༔ སརྦ་བྷི་པ་ལམ་
ཨ་པ་ན་ཡ་ཧཱུཾཿ བཅུ་གསུམ་པ་སྲུང་སྐུད་ནི་དམར་པོའམ་སྣ་ལྔ་སློབ་བུའི་ལུས་ཚད་དང་མཉམ་པ་སུམ་ལྟེབ་ཀྱིས་སྒྲིལ་བ་སྒོ་གསུམ་བྱིན་གྱིས་རླབས་ཏེ་བསྲུང་བའི་
ཕྱིར་མདུད་པ་གསུམ་བྱས་པ། ཧཱུཾ་ལས་བྱུང་བའི་བསྲུང་སྐུད་འདི་ཉིད་རྡོ་རྗེ་སློབ་མ་རྣམས་ཀྱི་སྒོ་གསུམ་བར་ཆད་ཀྱི་གེགས་ལས་སྲུང་ཞིང་ཤེར་དབང་གི་སྣོད་རུང་
བགྱིད་པའི་ནུས་ལྡན་དུ་གྱུར་ཅིག །ལས་སྔགས་ཀྱིས་ལས་ཆུས་བྲན། རྩ་སྔགས་ཀྱིས་བརླབས་ལ། ཨོཾ་བུདྡྷ་མུ་ཏྲི་སརྦ་རཀྵ་རཀྵ༔ ཁམས་ཀྱི་ཆའི་བར་ཆད་ཆེ་ཆུང་གི་སྒོ་ནས་
སྐྱེས་པའི་གཡོན། བུད་མེད་ཀྱི་གཡས་སུ་བཅིངས། ཉིན་མཚན་དང་ཕྱི་ནང་གི་བར་ཆད་སྲུང་བའི་ཕྱིར་ཉིས་རིམ་དུ་བཅིང་ངོ༌། །སླར་ཡང་རྡོ་རྗེ་དང་བཅས་

༄༅། །པའི་དྲི་ཆུས་མདུད་པ་ལ་རྒྱ་གྲམ་དུ་རེག་ཅིང་། བཛྲ་རཀྵ་རཀྵ་ཧཱུཾ་ཅེས་པས་ལུས་ཐམས་ཅད་རྡོ་རྗེའི་གོ་ཁྲབ་ཞུ་ལུབ་ཏུ་གྱུར་པ་ལ་རྡོ་རྗེ་
རྒྱ་གྲམ་གྱི་མཛོད་འཛིན་རེས་མཚན་ཏེ་ཁམས་ཀྱི་ཟག་པ་སྲུང་བར་ཆད་ཐ་དག་ལས་རྒྱལ་བའི་མོས་པ་གྱིས། བཅུ་བཞི་པ་ཀུ་ཤ་ནི། ལས་སྔགས་ཀྱིས་ལས་ཆུ་འཐོར། ཨོཾ་
བཛྲ་ཏིཀྵ་ཎ་དྷཱི༔ ཨོཾ་བཛྲ་རཀྵ་ཧཾ༔ ཞེས་བརྗོད་པས། ཀུ་ཤའི་ཆུན་པོ་ཆེ་བ་ཧཱུཾ་དང༌། ཆུང་བ་དྷཱིཿལས་བྱུང་བའི་རྨ་བྱའི་མགྲིན་པ་ལྟར་ལྗང་ཞིང་རྩྭ་རྩེ་མ་
ཉམས་པར་གྱུར་ནས་རྡོ་རྗེ་སློབ་མ་རྣམས་ཀྱིས་སྔས་གདན་དུ་བྱས་པ་ཙམ་གྱིས་རྨི་ལམ་མི་འཁྲུགས་ཤིང་ཡེ་ཤེས་མཐོང་བའི་མིག་རྡུལ་རྣམ་པར་དག་ནས་དབང་བཞི་
པའི་སྣོད་རུང་དུ་བགྱིད་པའི་ནུས་ལྡན་དུ་གྱུར་ཅིག ས་བོན་གཉིས་ལན་བདུན་བཟླས། དེ་ནས་རྩྭ་ཕོན་ཆེ་བ་སྟན་གྱི་དོན་དུ་ལག་གཡོན་དང༌། ཆུང་བ་སྔས་ཀྱི་དོན་

དུ་གཡས་པར་བཟུང་བསྣོལ་ནས་གཏོད་ཅིང་། ཨོཾ་བཛྲ་ཏིཀྵ་བཾ༔ ཞེས་བྱིན། སློབ་མས༔ ཨོཾ་བཛྲ་ཏིཥྛ་སིདྡྷི་ཧཱུཾཿ བརྗོད་དེ་བླང་། ཡང་རྨི་ལམ་གསལ་བའི་
སྔགས་འདིའི་རྗེས་ཟློས་གྱིས། ཨོ་མུ་ཙ་ནི་སྭཱ་ཧཱ༔ ཨོཾ་མུ་ཁ་ལེ་སྭཱ་ཧཱ༔ ཨོཾ་མ་ཧི་ནི་སྭཱ་ཧཱ༔ ཨོཾ་དནྡྷ་ལི་སྭཱ་ཧཱ༔ འོ་དོ་ནུབ་བླ་མ་དང་ཡི་དམ་ཡིད་ལ་གྱིས་
ལ་དེར་མགོ་ཕྱོགས་པས་སེང་གེའི་ཉལ་སྟབས་ཀྱིས་ཉོལ་ལ་ནང་བར་རྨི་ལམ་དག་ང་ལ་སྨྲོས་ཤིག་འདི་ལྟར་དཀྱིལ་འཁོར་དུ་འཇུག་པ་ནི་སྐལ་བ་བཟང་པོ་སྟེ། རྣམ་
སྣང་མངོན་བྱང་གི་རྒྱུད་ལས། འཇིག་རྟེན་དུ་ནི་ཀུན་མཁྱེན་དག །ཨུ་དུམ་ཝ་རའི་མེ་ཏོག་བཞིན། །བརྒྱ་ལམ་ལ་ནི་རེས་འགའ་ཞིག །འབྱུང་འགྱུར་
ཡང་ནི་མི་འབྱུང་ངོ་། །གསང་སྔགས་སྤྱོད་པའི་ཚུལ་འབྱུང་བ། །དེ་བས་ཀྱང་ནི་དཀོན་པ་སྟེ། །ཞེས་གསུངས་ཤིང་། འཇིག་རྟེན་ན་འབྱུང་དཀོན་པ་སྟོན་

༄༅། །པ་སངས་རྒྱས་ཉིད་ཡིན་ཅིང་། དེ་ཉིད་ཀྱི་དཔེ་ཨུ་དུམ་ཝ་རའི་མེ་ཏོག་གིས་བསྟན་ཏེ། མེ་ཏོག་དེ་སངས་རྒྱས་གང་ཞིག་གིས་གཟིགས་
པ་རྣམ་ལྔས་རྒྱལ་རིགས་དང་བྲམ་ཟེའི་རིགས་ཆེ་བར་གཟིགས་པའི་མཚན་མར་དཀར་པོ། དམར་པོར་འབྱུང་བ་ལ་ཐུགས་བསྐྱེད་པའི་ཚེ་ས་བོན་འབྱུང་། ལྷུམས་
སུ་ཞུགས་པའི་ཚེ་ཁ་འབུས། སྐུ་བལྟམས་པ་ན་ཁ་བྱེ། གཞོན་ནུའི་རོལ་རྩེད་ཀྱི་དུས་ཆེར་རྒྱས། དཀའ་ཐུབ་ཀྱི་ཚེ་ཅུང་ཟད་རིང༌། སངས་རྒྱས་པ་ན་ལྷན་
ནེར་འབར། ཆོས་ཀྱི་འཁོར་ལོ་བསྐོར་བ་ན་ཤིན་ཏུ་རྒྱས། མྱ་ངན་ལས་འདས་པའི་ཚེ་མེ་ཏོག་སྐམ་པར་གྱུར་ཏེ། དེ་བས་ཀྱང་གསང་སྔགས་རྡོ་རྗེ་ཐེག་པ་
འདི་རྙེད་པར་དཀའ་ལ། ཅིའི་ཕྱིར་ན་བསམ་གྱིས་མི་ཁྱབ་པའི་གསང་བ་ཆེན་པོ་སྟོན་པའི་ལམ་ཡིན་པའི་ཕྱིར་རོ། །ཇི་སྐད་དུ། བསྐལ་པ་བྱེ་བ་དུ་མ་རུ། །

སྡིག་པ་བྱས་པར་གྱུར་པ་གང༌། །དེ་ཀུན་དཀྱིལ་འཁོར་འདི་འདྲ་བ། །མཐོང་བས་བྱང་བར་འགྱུར་ལགས་ན། །གྲགས་པ་མཐའ་ཡས་སྔགས་སྤྱོད་པའི། །
ཚུལ་ལ་གནས་ན་སྨོས་ཅི་དགོས། །ཞེས་གསུངས་པའི་ཕྱིར། དཀྱིལ་འཁོར་གྱི་ཚོན་རྩི་མཐོང་བ་ཙམ་གྱིས་ཀྱང་བསྐལ་པ་བྱེ་བ་དུ་མར་བསགས་པའི་སྡིག་པའི་
ལས་བྱང་ཞིང་། ཚུལ་བཞིན་སྤྱོད་ཚེ་རྡོ་རྗེ་འཆང་དུ་ཚེ་འདི་ལ་སྦྱོར་བས་ནང་བར་ནས་དཀྱིལ་འཁོར་དུ་ཞུགས་ཏེ་སྐལ་བ་བཟང་པོ་དེ་ལ་སྦྱོར་བའི་དུས་ལ་བབ་པའི་
ཕྱིར་དགའ་སྤྲོ་ཚད་མེད་པར་བཅས་དགེ་རྩ་རྣམ་མཁྱེན་དུ་བསྔོ་བར་ཞུ་ལ་ཕྱིར་གྲོལ་ལོ། །རྨི་ལམ་ཇི་ལྟར་བརྟགས་ན། མཚན་མོའི་ཐུན་བཞིར་བཅད་པའི་དང་པོ་གསུམ་བད་མཁྲིས་རླུང་གསུམ་ལས་བྱུང་
བས་བོར་ལ། ཐུན་བཞི་པར་བརྟགས་པ་ནི། ཉི་མ་ཤར་བ་དང༌། གོས་གསར་པ་བསྒོ་བ། མགོ་ལ་མེ་ཏོག་གི་ཐོད་བཅིང་བ། སྐས་དང་རི་ལས་གྱེན་དུ་འཛེགས་པ་སོགས་བཟང་། ཐུར་དུ་འགྲོ་བ། གོས་ནག་བསྒོ་བ།

༄༅། ། །ཐང་ལ་ཉལ་བ་སོགས་ངན་ཞིང་། བཟང་ན་སྤྲོ་བ་བསྐྱེད། ངན་ན་ཀུན་རྫོབ་ཀྱི་ཆར་ཚོགས་གཏོར་སྦྱིན་བསྲེག་སོགས་ཀྱིས་བཟློག དོན་དམ་པར་གཤིས་ལ་གྲུབ་པ་མེད་པའི་རྫུན་རིས་སུ་སྣང་བའི་
གནད་ཤེས་པས་ཟིལ་གྱིས་གནོན་པར་བྱའོ།། ༈ ད་ནི་གསུམ་པ་དངོས་གཞི་ལ་གསུམ། རྒྱན་དགྲམ་པ་སྒྲུབ་སྟེ་དབང་རྫས་བྱིན་གྱིས་བརླབས་པ། དབང་བསྐུར་བའི་ལམ་རིམ་དངོས་སོ། །དང་པོ། ཟུར་གསལ་
ལྟར་བཤམས་བཀོད་ཀྱི་རིམ་པ་ལེགས་པར་གྲུབ་མ་ཐག ལས་རྡོར་ནས་མེ་ཆུ་རླུང་གསུམ་གྱི་སྦྱངས་བ་དང་། ལས་ཆུས་འཐོར་གུ་གུལ་བདུག ཡུངས་ཐུན་གྱིས་བྲབ། སུམྦྷ་ནིའི་སྔགས་བརྗོད་ལ་བགེགས་བསལ། དེ་མ་
ཐག་མཆོད་པ་བྱིན་བརླབས་བསྡུས་པ་དང༌། བཞེངས་ཤིག་པདྨས་བྱིན་ཕབས་ལ། སྔར་སྟ་གོན་གྱི་ཡེ་ཤེས་པ་ནམ་མཁར་བཏེགས་པ་ཉིད་སྒྲུབ་པའི་དཀྱིལ་འཁོར་ལ་གཉིས་མེད་
དུ་ཐིམ་པར་གྱུར་པའི་མོས་པས། ཛཿཧཱུཾ་བཾ་ཧོ༔ རྒྱ་བཅིང་པར་བྱའོ། །དེ་ཡན་ཞག་གཅིག་གོ །གཉིས་པ་ནི། སྔོན་འགྲོ་ལ་ཐོག་མར་བསམ་གཏན་གྱི་ཆོས་གསུམ་དང་ལྡན་པས་བརྒྱུད་པའི་གསོལ་འདེབས་ནི།

ཨོཾ་ཨཱཿཧཱུཾཿ ཡེ་ནས་རང་གྲོལ་སངས་རྒྱས་ཀུན་གྱི་ཡབ༔ ཆོས་སྐུ་ཀུན་ཏུ་བཟང་ལ་གསོལ་བ་འདེབས༔ དེ་ཡི་རང་མདངས་ལོངས་སྐུའི་ངོ་བོ་ཉིད༔ ཐུགས་
མཆོག་རྡོ་རྗེ་སེམས་ལ༴ སེམས་དཔའ་སྤྲུལ་སྐུས་གཞན་དོན་རྫོགས་མཛད་པའི༔ དགའ་རབ་རྡོ་རྗེའི་ཞབས་ལ༴ རྡོ་རྗེ་སྙིང་པོའི་ཡང་ཞུན་དཔལ་གྱི་སེང་
རིག་འཛིན་འདུས་པའི་སྐུ་ལ༴ སྐྱེ་འཆིའི་འཇིགས་པ་མི་མངའ་རྡོ་རྗེའི་སྐུ༔ པདྨ་ཐོད་ཕྲེང་རྩལ་ལ༴ བརྒྱུད་གསུམ་བླ་མའི་ཆུ་བོ་འདུས་པའི་མཚོ༔ རྡོ་རྗེ་
རིག་འཛིན་ཞབས་ལ༴ ཀློང་གསལ་སྙིང་པོའི་སྙན་བརྒྱུད་སྟོན་མཛད་པ༔ དྲིན་ཆེན་བླ་མའི་ཞབས་ལ་གསོལ་བ་འདེབས༔ དུག་ལྔའི་འཁྲུལ་པ་ཞི་བར་བྱིན་
གྱིས་རློབས༔ རང་སེམས་རྩ་བ་ཆོད་པར་བྱིན༴ ཕུང་པོ་རིགས་ལྔར་སྨིན་པར༴ སེམས་ཉིད་ཆོས་སྐུར་གྲོལ་བར་བྱིན་གྱིས་རློབས༔ རང་གི་སྙིང་གའི་

༄༅། །འོད་ཀྱིས་རིག་འདུས་བླ་མ་པདྨ་དྲྭ་བ་ཆེན་པོའི་སྒྱུ་འཕྲུལ་གྱི་རོལ་པ་མདུན་གྱི་ནམ་མཁར་སད་པར་མོས་པས་བཛྲ་ས་མཱ་ཛཿབརྗོད། སྐྱབས་སུ་འགྲོ་བ་ནི།
ཧྲཱིཿ བདེ་གཤེགས་འདུས་པ་སྐུ་གསུམ་གྲུབ་པའི་ལྷ༔ དོན་གཉིས་མཐར་ཕྱིན་རྣམས་ལ་སྐྱབས་སུ་མཆི༔ སེམས་བསྐྱེད་པ་ནི། འགྲོ་ཀུན་སངས་རྒྱས་བྱང་ཆུབ་
འཐོབ་བྱའི་ཕྱིར༔ བྱམས་དང་སྙིང་རྗེ་བྱང་ཆུབ་སེམས་བསྐྱེད་དོ༔ སྔོན་འགྲོ་དཀར་གཏོར་བསྔོ་བ། ཨོཾ་སྭ་བྷཱ་ཝ་སོགས་ཀྱིས་སྤྱི་ལྟར་བསྔོས་ལ་ཆོས་སྦྱིན་བཅས་བྱ། བཀའ་བསྒོ་བ་ནི།
ཧཱུཾ༔ བླ་མའི་བྱིན་རླབས་མཁའ་ལ་སྤྲིན་ལྟར་འཁྲིགས༔ ཡི་དམ་ལྷ་ཡི་དངོས་གྲུབ་ཆར་ལྟར་འབེབས༔ མཁའ་འགྲོའི་ཕྲིན་ལས་སྒྲུབ་པའི་ཚངས་ཁང་འདིར
བགེགས་དང་བར་ཆད་འདའ་བའི་སྐལ་པ་མེད༔ ཧཱུཾ་ཧཱུཾ་ཧཱུཾཿ མཚམས་བཅད་པ་ནི། ཕྱི་སྣོད་གཞལ་ཡས་ནང་བཅུད་ལྷར་གསལ་བའི༔ ཕྱི་རོལ་མཚོན་ཆ་མེ་

རིའི་གུར་ཁང་འཁྲིགས༔ མཚམས་ཀྱི་དཀྱིལ་འཁོར་རང་བཞིན་ལྷུན་གྲུབ་དབུས༔ བསྐལ་པའི་བར་དུ་སྲ་མཁྲེགས་བརྟན་པར་གྱུར༔ བཛྲ་ཀྲོ་ཏ་རཀྵ་རཀྵ༔
བརྡ་སྒོ་དབྱེ་ཞིང་བརྡ་ཕྱག་འཚལ་བ་ནི། ཧྲཱིཿ བདེ་གཤེགས་འདུས་པ་སྐུ་གསུམ་དོན་གྱི་ལྷ༔ རང་ངོ་མ་ཤེས་ཐ་མལ་རྟོག་པས་བསྒྲིབ༔ དེང་ནས་དབྱེར་མེད་དུ་མ་
རོ་གཅིག་ཏུ༔ རང་ངོ་རང་ཞལ་དོན་གྱིས་མཇལ་ཕྱག་འཚལ༔ བྱིན་དབབ་པ་ནི། ཧྲཱིཿ རྒྱལ་བའི་ཡབ་གཅིག་ཆོས་སྐུ་ཀུན་ཏུ་བཟང་༔ རིགས་མཆོག་དག་པ་
མགོན་པོ་འོད་དཔག་མེད༔ ཐུགས་རྗེའི་བདག་ཉིད་འཕགས་པ་སྤྱན་རས་གཟིགས༔ སྐུ་གསུམ་འགྲོ་བའི་མགོན་པོ་པདྨ་འབྱུང་༔ དེང་འདིར་བདག་ལ་བྱིན་
ཆེན་དབབ་ཏུ་གསོལ༔ ན་མོ་དྷརྨཱ་ནི་སཾ་བྷོ་ཀ་ཡ་ཨ་བེ་ཤ་ཡ་ཧྲཱིཾ་ཧྲཱིཾ༔ མཆོད་པ་བྱིན་གྱིས་བརླབས་པ་ནི། མ་ཧཱ་སརྦ་པཉྩ་པཱུ་ཛ་ག་ན་ཙཀྲ་ཧོ༔ དངོས་གཞི་ལ་ཨ་ནུས་བདག་བསྐྱེད་

༄༅།། །གསུངས་པ་ལྟར་བྱས་པའི། ཏིང་ངེ་འཛིན་བསྒོམས་པ་ནི། དང་པོ། ཧྲཱིཿ ཆོས་དབྱིངས་རང་བཞིན་སྟོང་པའི་ངང་ཉིད་ལས༔ གཉིས་པ། ཀུན་སྣང་
འགྲོ་ལ་ཁྱབ་པ་སྙིང་རྗེའི་མདངས༔ གསུམ་པ། རྒྱུ་ཡི་ངོ་བོ་ཧྲཱིཿལས་འོད་འཕྲོས་པས༔ གཞལ་ཡས་ལྷ་བསྐྱེད་ནི༔ འབྱུང་བ་རིམ་བརྩེགས་བསྲུང་བའི་འཁོར་ལོའི་
དབུས༔ ཡེ་ཤེས་ལྔ་ལས་གྲུབ་པའི་གཞལ་ཡས་ཁང་༔ མཚན་ཉིད་ཀུན་རྫོགས་དབུས་སུ་བཅོམ་ལྡན་འདས༔ སྤྲུལ་པའི་རིག་འཛིན་པདྨ་འབྱུང་གནས་སྐུལ༔
སྐུ་མདོག་དཀར་དམར་བཀྲག་མདངས་འོད་ཟེར་འཕྲོ༔ རྡོ་རྗེ་སྐྱིལ་ཀྲུང་ལོ་བརྒྱད་གཞོན་ནུའི་ཚུལ༔ སྔགས་ཀྱི་ཆས་རྫོགས་མཐིང་ནག་དར་གྱི་གོས༔ རབ་
བྱུང་ཆས་རྫོགས་ཆོས་གོས་ཧ་རི་དམར༔ འཁོར་ལོ་སྒྱུར་རྒྱལ་ཆས་རྫོགས་ཟབ་བེར་གསོལ༔ ཕྱག་གཡས་རྡོ་རྗེ་རིག་པའི་དབང་ལྔ་རྫོགས༔ ཡེ་ཤེས་ལྔ་ལྡན་

ཐུགས་ཀྱི་སྟོད་དུ་འཛིན༔ གཡོན་པས་ཐོད་པ་བདུད་རྩི་ཚེ་བུམ་བཅ༔ གསང་བའི་དབང་རྫོགས་མཉམ་བཞག་ལྟེ་བར་འཛིན༔ རྡོ་རྗེ་རྩེ་ལྔའི་ཁ་ཊྭཱཾ་གྲུ་མོར་
འཆང་༔ གསུམ་པའི་དབང་རྫོགས་མེ་ལོང་དྲིལ་བུས་བརྒྱན༔ དབུ་ལ་འདབ་ལྡན་པདྨ་མཐོང་གྲོལ་གསོལ༔ སྐུ་ལྔའི་དབང་རྫོགས་རིགས་ལྔའི་རྟགས་ཀྱིས་
བརྒྱན༔ རྩེ་རྒྱལ་རྡོ་རྗེ་ལྡེམ་སྒྲོ་འོད་འབར་བ༔ ཐེག་མཆོག་ཨ་ཏི་ཡོ་གའི་རྩེ་མོར་བཅིངས༔ སྐུ་ལ་སྣ་ཚོགས་དར་དང་རིན་ཆེན་སྤུས༔ ས་ལམ་ཡོངས་
རྫོགས་བྱང་ཆུབ་ཕྱོགས་ཀྱིས་མཚོན༔ སྐུ་གསུང་ཐུགས་དང་ཡོན་ཏན་ཕྲིན་ལས་ཀྱི༔ ལྷ་དང་རིག་འཛིན་རྒྱལ་བའི་སྐུ་ལ་རྫོགས༔ དྲན་རྟོག་སྐུ་ལྔའི་ཏིང་འཛིན་རྒྱ་མཚོ་
གསལ། ཞེས་དང༌། སྣང་བ་ཆོས་སྐུ་ཀུན་ཏུ་བཟང་༔ སྟོང་པའི་བདག་ཉིད་བཟང་མོ་ཡུམ༔ སྣང་སྟོང་གཉིས་མེད་འཁྲིལ་སྦྱོར་རོལ༔ གཟུགས་ཕུང་རྣམ་པར་

༄༅། །སྣང་མཛད་དཀར༔ རྣམ་ཤེས་རྡོ་རྗེ་སེམས་དཔའ་མཐིང་༔ ཚོར་ཕུང་རིན་ཆེན་འབྱུང་ལྡན་སེར༔ འདུ་ཤེས་སྣང་བ་མཐའ་ཡས་
དམར༔ འདུ་བྱེད་དོན་ཡོད་གྲུབ་པ་ལྗང་༔ འབྱུང་ལྔ་ཡུམ་དང་གཉིས་མེད་སྦྱོར༔ མིག་དབང་ནམ་མཁའི་སྙིང་པོ་དཀར༔ རྣ་དབང་བྱམས་པ་མེ་ཏྲི་དཀར༔
སྣ་དབང་ཀུན་ཏུ་བཟང་པོ་སེར༔ ལྕེ་དབང་འཇམ་དཔལ་གཞོན་ནུ་སེར༔ ལུས་དབང་སྤྱན་རས་གཟིགས་དབང་དམར༔ ཡིད་དབང་ཕྱག་ན་རྡོ་རྗེ་དཀར༔
རྣམ་ཤེས་ཚོགས་དྲུག་དབང་ལྔར་བཅས༔ ཡེ་ནས་རྒྱལ་བའི་དཀྱིལ་འཁོར་ཏེ༔ རྩ་ཁམས་ལུས་ཀྱི་གཞལ་ཡས་སུ༔ རྒྱལ་བ་ཞི་ཁྲོ་ཡོངས་རྫོགས་ལྷ༔ མ་
བཙལ་ལྷུན་གྱིས་གྲུབ་པའོ༔ དེ་ཡི་ཕྱི་རིམ་འདབ་བརྒྱད་ལ༔ ཤར་དུ་པདྨ་འབྱུང་གནས་མཐིང་༔ རྡོ་རྗེ་གཡས་ལ་སྡིགས་མཛུབ་གཡོན༔ གཅེར་བུ་ཡུམ་

དང་འཁྲིལ་བར་བསྐྱེད༔ ལྷོ་རུ་བློ་ལྡན་མཆོག་སྲེད་དཀར༔ ཌ་རུ་གཡས་ལ་པད་ཕོར་གཡོན༔ སྔགས་འཆང་གཟི་བརྗིད་ལྡན་པར་བསྐྱེད༔ ནུབ་ཏུ་ཉི་
མ་འོད་ཟེར་སེར༔ ཁ་ཊྭཱཾ་གཡས་ལ་ཉི་ཟེར་གཡོན༔ རྣལ་འབྱོར་སྤྱོད་པའི་ཚུལ་དུ་བསྐྱེད༔ བྱང་དུ་སེང་གེ་སྒྲ་སྒྲོགས་མཐིང་༔ རྡོ་རྗེ་གཡས་ལ་སྡིགས་
མཛུབ་གཡོན༔ རབ་འཇིགས་ཁྲོ་བོའི་ཚུལ་དུ་བསྐྱེད༔ ཤར་ལྷོར་པདྨ་སཾ་བྷ་དཀར༔ པད་ཕོར་གཡས་ལ་སྐྱབས་སྦྱིན་གཡོན༔ དགེ་སློང་གཞོན་ཚུལ་ལྡན་
པར་བསྐྱེད༔ ལྷོ་རུ་པདྨ་རྒྱལ་པོ་དམར༔ ཌཱ་རུ་གཡས་ལ་མེ་ལོང་གཡོན༔ རྒྱལ་པོ་གཟི་བརྗིད་ལྡན་པར་བསྐྱེད༔ ནུབ་བྱང་ཤཱཀྱ་སེངྒེ་སེར༔ རྡོ་རྗེ་
གཡས་ལ་ལྷུང་བཟེད་གཡོན༔ སྤྲུལ་སྐུ་ཤཱཀྱ་ཐུབ་པར་བསྐྱེད༔ བྱང་ཤར་རྡོ་རྗེ་གྲོ་ལོད་སྨུག༔ རྡོ་རྗེ་གཡས་ལ་ཕུར་པ་གཡོན༔ གཏུམ་དྲག་རྔམ་ཞིང་

༄༅། །བརྗིད་པར་བསྐྱེད༔ ཕོ་བྲང་གཞལ་ཡས་དཀྱིལ་འཁོར་ལྷ༔ རང་རིག་གཙོ་ལ་རང་མདངས་འཁོར༔ ཞི་རྒྱས་དབང་དྲག་ལྷུན་གྱིས་
གྲུབ༔ རྟག་ཏུ་འདུ་འབྲལ་མེད་པར་བསྒོམ༔ སྤྱན་འདྲེན་པ་ནི། ཧཱུཾ་ཧྲཱིཿ སྔོན་གྱི་བསྐལ་པའི་དང་པོ་ལ༔ ཨོ་རྒྱན་ཡུལ་གྱི་ནུབ་བྱང་མཚམས༔ དྷ་ན་ཀོ་
ཤ འི་མཚོ་གླིང་དུ༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་
པོས་བསྐོར༔ ཁྱེད་ཀྱི་རྗེས་སུ་བདག་སྒྲུབ་ཕྱིར༔ བྱིན་གྱིས་རླབས་ཕྱིར་གཤེགས་སུ་གསོལ༔ གནས་མཆོག་འདི་རུ་བྱིན་ཕོབ་ལ༔ སྒྲུབ་མཆོག་བདག་
ལ་དབང་བཞི་བསྐུར༔ བགེགས་དང་ལོག་འདྲེན་བར་ཆད་སོལ༔ མཆོག་དང་ཐུན་མོང་དངོས་གྲུབ་སྩོལ༔ ཨོཾ་ཨཱཿཧཱུཾ་བཛྲ་གུ་རུ་པདྨ་སིདྡྷི་ཧཱུཾཿ ཨོྃ་ཨཱཿཧཱུཾ་

བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛསིདྡྷི་ཕ་ལ་ཧོ༔ བཞུགས་སུ་གསོལ་བ་ནི། ཡེ་ནས་བདག་དང་དབྱེར་མེད་ཡི་དམ་ལྷ༔ རང་བྱུང་རང་གསལ་ངང་དུ་
བརྟན་པར་བཞུགས༔ ཕྱག་འཚལ་བ་ནི། ཧྲཱིཿ བདེ་གཤེགས་སྐུ་གསུམ་དོན་གྱི་ལྷ་ཚོགས་ལ༔ སྒོ་གསུམ་འདུ་འབྲལ་མེད་པར་ཕྱག་བགྱིའོ༔ མཆོད་པ་འབུལ་
བ་ནི། ཨོ༔ འདོད་ཡོན་མ་སྤངས་ཕྱི་ཡི་མཆོད་པ་འབུལ༔ ཐུགས་རྗེ་འགྲོ་བའི་དོན་དུ་བཞེས་ནས་ཀྱང་༔ འགྲོ་བ་སེམས་ཅན་ཚོགས་གཉིས་རྫོགས་པ་དང་༔
ཕྱམ་ཅིག་ཆོས་དབྱིངས་ཞིང་དུ་བསྒྲོད་པར་ཤོག༔ ཨོཾ་ཨརྒྷཾ་སོགས། ཨཱཿ ཉོན་མོངས་མ་སྤངས་ནང་གི་མཆོད་པ་འབུལ༔ ཐུགས་རྗེས༴ འགྲོ་བ༴ ཕྱམ་
ཅིག༴ ཨོ་རཱུ་པ་ཤབྷ་སོགས། ཧཱུཾཿ འདུ་འབྲལ་མེད་པ་གསང་བའི་མཆོད༴ ཐུགས་རྗེས་འགྲོ༴ འགྲོ་བ༴ ཕྱམ་ཅིག༴ མ་ཧཱ་མཾ་ས་རཀྟ་ཀེཾ་ནི་རི་

༄༅། །ཏི་བ་སུ་ཏ་ཙིཏྟ་པཱུ་ཙ་ཧོ༔ ཧྲཱིཿ བདེ་སྟོང་ལྷན་ཅིག་སྐྱེས་ཀྱི་མཆོད༴ ཐུགས་རྗེས༴ འགྲོ་བ༴ ཕྱམ་ཅིག༴ བོ་དྷི་ཙིཏྟ་མ་ཧཱ་
སུ་ཁ་པུཙྪ་ཧོ༔ རྩ་བརྒྱད་སྟོང་སྦྱར་སྨན་གྱི་མཆོད༔ ཐུགས་རྗེས་འགྲོ༔ འགྲོ་བ༴ ཕྱམ་ཅིག༴ མ་ཧཱ་སརྦ་པཉྩ་ཨ་མྲྀ་ཏ་ལ་ཁཱ་ཧི༔ དུག་ལྔ་བསྒྲལ་
བ་རཀྟའི་མཆོད་པ་འབུལ༔ ཐུགས་རྗེས༴ འགྲོ་བ༴ ཕྱམ་ཅིག༴ མ་ཧཱ་རཀྟ་ལ་ཁཱ་ཧི༔ བ་ལིང་བརྒྱན་ལྡན་གཏོར་མའི་མཆོད་༴༔ ཐུགས་རྗེས༴ 
འགྲོ་བ་སེམས་ཅན༴ ཕྱམ་ཅིག༴ མ་ཧཱ་བ་ལིང་ཏ་ལ་ཁཱ་ཧི༔ བླང་དོར་གཉིས་སུ་མེད་པར་དགྱེས་ཏེ་རོལ༴ ཐུགས་རྗེས་འགྲོ༴འགྲོ་བ༴ ཕྱམ་
ཅིག༴ མ་ཧཱ་བོ་དྷི་ཙིཏྟ་པཱཙྪ་ཧོ༔ བསྟོད་པ་བྱ་བ་ནི། ཧྲཱིཿ མ་བཅོས་སྤྲོས་བྲལ་བླ་མ་ཆོས་ཀྱི་སྐུ༔ བདེ་ཆེན་ལོངས་སྤྱོད་བླ་མ་ཆོས་ཀྱི་རྗེ༔ པད་སྡོང་ལས་

འཁྲུངས་བླ་མ་སྤྲུལ་པའི་སྐུ༔ སྐུ་གསུམ་དབྱེར་མེད་རྗེ་ལ་ཕྱག་འཚལ་བསྟོད༔ ཧྲཱིཿ དུས་གསུམ་རྒྱལ་བ་རྣམས་ཀྱིས་རབ་བསྔགས་ཤིང་༔ ཕྲིན་ལས་རྣམ་
བཞི་བླ་མེད་མཛད་པའི་བདག༔ སྣང་སྲིད་ཆོས་སྐུའི་ཀློང་དུ་གར་བསྒྱུར་བའི༔ པདྨ་ཐོད་ཕྲེང་རྩལ་ལ་ཕྱག་འཚལ་བསྟོད༔ ཛཔ་ནི། ཐུགས་ཀར་ཉི་ཟླའི་སྟེང་
དུ་ཧྲཱིཿཡིག་མཐར༔ གསང་སྔགས་སྙིང་པོ་བར་མེད་འདུ་ཞིང་འཕྲོ༔ བདག་གཞན་དོན་བྱས་སྙིང་པོའི་ཕྱག་རྒྱ་བཟུང་༔ ༀ་ཨཱཿཧཱུཾ་བཛྲ་གུ་རུ་པདྨ་སིདྡྷི་ཧཱུཾཿ ཅི་
ནུས་བཟླ་ཞིང་ལུས་དཀྱིལ་ལ་དམིགས་པས། ཨོཾ་ཨཱཿཧཱུཾ་བོ་དྷི་ཙིཏྟ་མ་ཧཱ་སུ་ཁ་ཛྙཱ་ན་དྷཆུ་ཨཱཿ ཨོཾ་རུ་ལུ་རུ་ལུ་ཧཱུཾ་བྷོ་ཧཱུཾ༔ བརྒྱ་རྩ་ཙམ་བཟླས། མཐར་མཆོད་སྟོད་བྱའོ། །མ་ཧཱས་མདུན་བུམ་བསྐྱེད་
ཅེས་གསུངས་པ་ལྟར་བྱ་ན། ཨོཾ་སྭ་བྷ་ཝ་སོགས་ཧཾ༔ ཏིང་འཛིན་སྒོམ་པ་ནི། ཧྲཱིཿ ཆོས་དབྱིངས་རང་བཞིན་སྟོང་པའི་ངང་ཉིད་ལས༔ ཀུན་སྣང་འགྲོ་ལ་ཁྱབ་པ་སྙིང་རྗེའི་

༄༅། །མདངས༔ རྒྱུ་ཡི་ངོ་བོ་ཧྲཱིཿལས་འོད་འཕྲོས་པས༔ འབྱུང་བ་རིམ་བརྩེགས་སྲུང་བའི་འཁོར་ལོའི་དབུས༔ ཡེ་ཤེས་ལྔ་ལས་གྲུབ་པའི་
གཞལ་ཡས་ཁང་༔ མཚན་ཉིད་ཀུན་རྫོགས་དབུས་སུ་པདྨའི་སྟེང་༔ ཕ་མའི་ཁམས་ཀྱི་ཉི་ཟླའི་མཚན་པའི་སྦུབ༔ རྒྱུ་ཡི་ཧྲཱིཿཞུགས་རྡོ་རྗེ་ཧྲཱིཿམཚན་གྱུར༔ དེ་
ལས་འཕྲོ་འདུས་དོན་གཉིས་བྱས་གྱུར་ཏེ༔ སྤྲུལ་པའི་རིག་འཛིན་པདྨ་འབྱུང་གནས་སྐུ༔ སྐུ་མདོག་དཀར་དམར་བཀྲག་མདངས་འོད་ཟེར་འཕྲོ༔ རྡོ་རྗེ་སྐྱིལ་
ཀྲུང་ལོ་བརྒྱད་གཞོན་ནུའི་ཚུལ༔ སྔགས་ཀྱི་ཆས་རྫོགས་མཐིང་ནག་དར་གྱི་གོས༔ རབ་བྱུང་ཆས་རྫོགས་ཆོས་གོས་ཧ་རི་དམར༔ འཁོར་ལོས་སྒྱུར་རྒྱལ་ཆས་
རྫོགས་ཟབ་བེར་གསོལ༔ ཕྱག་གཡས་རྡོ་རྗེ་རིག་པའི་དབང་ལྔ་རྫོགས༔ ཡེ་ཤེས་ལྔ་ལྡན་ཐུགས་ཀྱི་སྟོད་དུ་འཛིན༔ གཡོན་པས་ཐོད་པ་བདུད་རྩི་ཚེ་བུམ་

བཅས༔ གསང་བའི་དབང་རྫོགས་མཉམ་བཞག་ལྟེ་བར་འཛིན༔ རྡོ་རྗེ་རྩེ་ལྔའི་ཁ་ཊྭཱཾ་གྲུ་མོར་འཆང་༔ གསུམ་པའི་དབང་རྫོ་གས་མེ་ལོང་དྲིལ་བུས་བརྒྱན༔
དབུ་ལ་འདབ་ལྡན་པདྨ་མཐོང་གྲོལ་གསོལ༔ སྐུ་ལྔའི་དབང་རྫོགས་རིགས་ལྔའི་རྟགས་ཀྱིས་བརྒྱན༔ རྩེ་རྒྱལ་རྡོ་རྗེ་ལྡེམ་སྒོ་འོད་འབར་བ༔ ཐེག་མཆོག་ཨ་
ཏི་ཡོ་གའི་རྩེ་མོར་བཅིང་༔ སྐུ་ལ་སྣ་ཚོགས་དར་དང་རིན་ཆེན་སྤྲས༔ ས་ལམ་ཡོངས་རྫོགས་བྱང་ཆུབ་ཕྱོགས་ཀྱིས་མཚོན༔ སྐུ་གསུང་ཐུགས་དང་ཡོན་ཏན་
ཕྲིན་ལས་ཀྱི༔ ལྷ་དང་རིག་འཛིན་རྒྱལ་བའི་སྐུ་ལ་རྫོགས༔ དེ་ལྟར་གསལ་བའི་ཐུགས་ཡེ་ཤེས་ཆེན་པོའི་ཀློང་དཀྱིལ་རང་བཞིན་འོད་ལྔ་འཁྲུགས་པའི་དབུས་
སུ༔ དཔལ་ཀུན་ཏུ་བཟང་པོ་སྐུ་མདོག་མཐིང་ཀ་ཞལ་གཅིག་ཕྱག་གཉིས་མཉམ་བཞག་མཛད་པའི་པང་དུ་ཡུམ་ཀུན་ཏུ་བཟང་མོས་འཁྱུད་པ༔ ཀུན་ཏུ་བཟང་

༄༅། །པོའི་ཐུགས་ཀར་རྣམ་པར་སྣང་མཛད༔ ཤར་དུ་རྡོ་རྗེ་སེམས་དཔའ་གཙོ་འཁོར༔ ལྷོར་རིན་ཆེན་འབྱུང་ལྡན་གཙོ་འཁོར༔ ནུབ་ཏུ་
སྣང་བ་མཐའ་ཡས་གཙོ་འཁོར༔ བྱང་དུ་དོན་ཡོད་གྲུབ་པ་གཙོ་འཁོར་ལ་སོགས་ཞི་བའི་ལྷ་ཚོགས་རྣམས་རང་བྱུང་འོད་ལྔའི་ཀློང་དུ་བཞུགས་སོ༔ མགྲིན་པར་
ཞི་བའི་རང་མདངས་ལས༔ ཉི་མ་དང་ཟེར་གྱི་ཚུལ་དུ་རིག་འཛིན་ཡབ་ཡུམ་རྣམས་རང་བྱུང་དུ་གནས་པ༔ དེ་ལྟར་པདྨ་འབྱུང་གནས་སུ་གསལ་བའི་དབུའི་དུང་
ཁང་རང་བྱུང་འོད་ལྔ་འཁྲུགས་པའི་ཀློང་དུ་ཁྲག་འཐུང་ཡབ་ཡུམ་བཅུ༔ ཀེ་སེང་དབང་ཕྱུག་སྒོ་མ་དང་བཅས་པ་རང་བྱུང་འོད་ལྔའི་ཀློང་དུ་བཞུགས་སོ༔ དེ་ལྟར་
གསལ་བའི་གནས་གསུམ་ལས་འོད་ཟེར་དཀར་དམར་མཐིང་གསུམ་འཕྲོས་པས༔ བདེ་ཆེན་པདྨ་འོད་ཀྱི་གཞལ་ཡས་སོགས༔ རྡུལ་ཅིག་གི་སྟེང་ན་རྡུལ་སྙེད་ཀྱི་

ཞིང་ནས་སངས་རྒྱས་དང་བྱང་ཆུབ་སེམས་དཔའ་རྣམས་ཏིལ་གྱི་གོང་བུ་ཁ་ཕྱེས་པ་ལྟར་དཔག་ཏུ་མེད་པ་སྤྱན་དྲངས༔ དད་པས་སྤྱན་དྲངས་པ་ནི། ཧཱུཾཿ དཔེ་མེད་བསམ་
བརྗོད་བྲལ་བའི་དཀྱིལ་འཁོར་དུ༔ བླ་མ་རིག་འཛིན་ཀུན་བཟང་ཆོས་ཀྱི་སྐུ༔ ལོངས་སྐུ་ཞི་ཁྲོ་རབ་འབྱམས་སྤྲུལ་འཁོར་བཅས༔ རང་སྣང་གནས་ཡུལ་དག་
པས་སྤྱན་འདྲེན་ནོ༔ རྣལ་འབྱོར་བྱིན་གྱིས་བརླབ་ཕྱིར་གཤེགས་སུ་གསོལ༔ ཨོཾ་ཧཱུཾ་ཏྲཾ་ཧྲཱིཿཨཱཿ བཛྲ་ས་མ་ཡ་ཛ་ཛ༔ བཞུགས་སུ་གསོལ་བ་ནི༔ ཧཱུཾཿ སྒྱུ་མ་
གཟུགས་བརྙན་ཆུ་ཟླ་འཇའ་ཚོན་ལྟར༔ འོད་ཟེར་ཡེ་ཤེས་ལྔ་ལྡན་གཞལ་ཡས་སུ༔ སྣ་ཚོགས་རིན་ཆེན་ཉི་ཟླ་པད་གདན་ལ༔ རྒྱལ་བ་ཞི་ཁྲོའི་ལྷ་ཚོགས་
བཞུགས་སུ་གསོལ༔ ས་མ་ཡ་ཏིཥྛ་ལྷན༔ ཕྱག་འཚལ་བ་ནི༔ ཧཱུཾཿ ཡིད་ཆོས་རྣམ་དག་ཀུན་བཟང་ཡབ་ཡུམ་སོགས༔ རྒྱལ་བ་ཞི་ཁྲོའི་ལྷ་ཚོགས་འཁོར་བཅས་

༄༅། །ལ༔ རང་སྣང་གནས་ཡུལ་དག་པས་ཕྱག་འཚལ་ལོ༔ ཨ་ཏི་པཱུ་ཧོ༔ པྲ་ཏི་ཛཿཧོ༔ མཆོད་པ་འབུལ་བ་ནི༔ ཧྲཱིཿ རབ་འབྱམས་
ཕྱོགས་དུས་ཞིང་གི་མེ་ཏོག་ཀུན༔ གཙོ་བོ་བླ་མ་ཨོ་རྒྱན་པདྨ་དང་༔ རྡོ་རྗེ་སྙིང་པོའི་དཀྱིལ་འཁོར་ལྷ་ལ་འབུལ༔ བཞེས་ནས་འགྲོ་ཀུན་ཚོགས་གཉིས་རྫོགས་
གྱུར་ཅིག༔ ཨོཾ་བཛྲ་པུཥྤེ་ཨཱཿཧཱུཾཿ ཧྲཱིཿ རབ་འབྱམས་ཕྱོགས་དུས་ཞིང་གི་བདུག་སྤོས་ཀུན༔ གཙོ་བོ་བླ་མ་ཨོ་རྒྱན༴ རྡོ་རྗེ་སྙིང་པོའི་དཀྱིལ་འཁོར་ལྷ༴
བཞེས་ནས་འགྲོ༴ ཨོཾ་བཛྲ་དྷུཔྤེ་ཨཱཿཧཱུཾ༔ ཧྲཱི༔ རབ་འབྱམས་ཕྱོགས་དུས་ཞིང་གི་སྣང་གསལ་ཀུན༔ གཙོ་བོ་བླ་མ༴ རྡོ་རྗེ་སྙིང་པོའི༴ བཞེས་ནས༴
ཨོཾ་བཛྲ་ཨཱ་ལོ་ཀེ་ཨཱཿཧཱུཾ༔ ཧྲཱིཿ རབ་འབྱམས་ཕྱོགས་དུས་ཞིང་གི་དྲི་ཆབ་ཀུན༔ གཙོ་བོ་བླ་མ༴ རྡོ་རྗེ་སྙིང་པོའི༴ བཞེས་ནས༴ ཨོཾ་བཛྲ་གྷནྡྷེ་ཨཱཿཧཱུཾ༔

ཧྲཱིཿ རབ་འབྱམས་ཕྱོགས་དུས་ཞིང་གི་ཞལ་ཟས་ཀུན༔ གཙོ་བོ་བླ་མ༴ རྡོ་རྗེ་སྙིང་པོའི༴ བཞེས་ནས༴ ཨོཾ་བཛྲ་ནེ་ཝི་དྱ་ཨཱཿཧཱུཾ༔ ཧྲཱིཿ རབ་
འབྱམས་ཕྱོགས་དུས་ཞིང་གི་རོལ་མོ་ཀུན༔ གཙོ་བོ་བླ་མ༴ རྡོ་རྗེ་སྙིང་པོའི༴ བཞེས་ནས༴ ཨོཾ་བཛྲ་ཤཔྟ་ཨཱཿཧཱུཾ༔ ཧཱུཾ༔ སྲིད་པར་གཏོགས་པའི་
མཆོད་རྫས་སྣ་ཚོགས་རིགས༔ དངོས་སུ་འབྱོར་དང་ཡིད་ཀྱིས་རྣམ་སྤྲུལ་པའི༔ ཀུན་བཟང་མཆོད་སྤྲིན་ནམ་མཁའ་གང་བ་འདི༔ ཀུན་བཟང་རྒྱལ་བ་ཞི་
ཁྲོའི་ཚོགས་ལ་འབུལ༔ ༀ་རཱུ་པ་ཤཔྟ་སོགས། སྤཪྴེ་པཱཙྪཿཧཱུཾཿ ཨཱཿཧཱུཾཿ ཧཱུཾཿ གསང་མཆོག་སྐུ་ཡི་རིག་མ་དཀར་མཛེས་ཀྱིས༔ མདངས་ལྡན་ཡིད་འོང་པདྨའི་
མཆོད་འབུལ་མཁན༔ རྒྱལ་བ་རྣམས་ཀྱི་དགྱེས་པ་བསྐྱེད་མཛད་མ༔ ཀློང་གསལ་རྡོ་རྗེ་སྙིང་པོའི་ལྷ་ལ་འབུལ༔ ཨོཾ་ཨཱཿབཛྲ་ཨ་དཪྴེ་ཧཱུཾ༔ གསང་མཆོག་

༄༅། །གསུང་གི་རིག་མ་དམར་མཛེས་ཀྱིས༔ མདངས་ལྡན་ཕྱག་ན་རྔ་ཟླུམ་མཆོད་འབུལ་མཁན༔ རྒྱལ་བ་རྣམས་ཀྱི་དགྱེས་པ་བསྐྱེད་མཛད་
མ༔ ཀློང་གསལ་རྡོ་རྗེ་སྙིང་པོའི་ལྷ་ལ་འབུལ༔ ཨོཾ་ཨཱཿབཛྲ་མུ་ར་ཛེ་ཧཱུཾཿ གསང་མཆོག་ཐུགས་ཀྱི་རིག་མ་མཐིང་མཛེས་ཀྱིས༔ མདངས་ལྡན་ཕྱག་ན་པི་
ཝཾ་མཆོད་འབུལ་མཁན༔ རྒྱལ་བ་རྣམས་ཀྱི༴ ཀློང་གསལ་རྡོ་རྗེ༴ ཨོཾ་ཨཱཿབཛྲ་བི་ནི་ཧཱུཾ༔ གསང་མཆོག་ཡོན་ཏན་རིག་མ་སེར་མཛེས་ཀྱིས༔ མདངས་
ལྡན་ཕྱག་ན་གླིང་བུའི་མཆོད༴ རྒྱལ་བ་རྣམས་ཀྱི་དགྱེས༴ ཀློང་གསལ་རྡོ་རྗེ་སྙིང་པོའི༴ ཨོཾ་ཨཱཿབཛྲ་ཝཾ་སེ་ཧཱུཾ༔ གསང་མཆོག་ཕྲིན་ལས་རིག་མ་ལྗང་
མཛེས་ཀྱིས༔ མདངས་ལྡན་ཕྱག་ན་རྫ་རྔའི་མཆོད་པ༴ རྒྱལ་བ་རྣམས་ཀྱི༴ ཀློང་གསལ་རྡོ་རྗེ༴ ༀ་ཨཱཿབཛྲ་མྲྀ་ཏཾ་གེ་ཧཱུྃཿ སྨན་རཀ་གཏོར་གསུམ་འབུལ་བ་ནི༔

ཧཱུཾ༔ རྩ་བརྒྱད་སྟོང་སྦྱར་སྨན་གྱི་མཆོད་པ་དང་༔ གུ་ཧྱ་མུ་ལ་རཀྟའི་མཆོད་པ་དང་༔ ཡབ་ཡུམ་མཁའ་གསང་བདེ་བའི་མཆོད་པ་རྣམས༔ ཀུན་བཟང་
ཞི་ཁྲོའི་ཚོགས་ལ་འབུལ་གྱིས་བཞེས༔ སརྦ་པཉྩ་ཨ་མྲྀ་ཏ་མ་ཧཱ་རཀྟ་མ་ཧཱ་བ་ལིང་ཏ་ལ་ཁ་རཾ་ཁཱ་ཧི༔ བསྟོད་པ་ནི། ཧཱུཾ༔ སྐུ་ནི་མི་འགྱུར་ཀ་དག་ཟང་ཐལ་སྐུ༔
གསུང་ནི་མི་འགགས་རང་བྱུང་ཡེ་ཤེས་གསུང་༔ ཐུགས་ནི་མི་གཡོ་བསམ་བརྗོད་བྲལ་བའི་ཐུགས༔ ཀུན་བཟང་སྐྱེ་འགགས་མེད་ལ་ཕྱག་འཚལ་བསྟོད༔ ཆོས་
སྐུ་ནམ་མཁའ་ལྟ་བུར་ཀུན་ལ་ཁྱབ༔ ལོངས་སྐུ་ཉི་འོད་ལྟ་བུར་སོ་སོར་གསལ༔ སྤྲུལ་སྐུ་འཇའ་ཚོན་ལྟ་བུས་འགྲོ་དོན་མཛད༔ རྒྱལ་བ་ཞི་ཁྲོའི་ཚོགས་ལ་ཕྱག་
འཚལ་བསྟོད༔ ཛཔྲ་བཟླས་ནི༔ ཀུན་བཟང་ཡབ་ཡུམ་གྱི་ཐུགས་ཀར་ཨཱཿདཀར་པོའི་མཐར་བསྐོར་དུ་རྩ་བའི་སྔགས་ཀྱིས་འཁོར་བར་བསྒོམ༔ ཨོཾ་བོ་དྷི་ཙིཏྟ་མ་ཧཱ་

༄༅། །སུ་ཁ་ཛྙཱ་ན་དྷཆུ་ཨཱཿ ཨོཾ་རུ་ལུ་རུ་ལུ་ཧཱུཾ་བྷྱོ་ཧཱུཾ༔ སྔགས་ཕྲེང་ལས་འོད་ཟེར་ཡར་འཕྲོས་རྒྱལ་བ་རྣམས་ལ་མཉེས་པའི་མཆོད་པ་འབུལ༔ ཚུར་འདུས་སྔགས་
ཕྲེང་ལ་ཐིམ༔ ཡང་འོད་ཟེར་མར་འཕྲོས་དམྱལ་བ་ཚ་གྲང་གི་སྡུག་བསྔལ་སྦྱངས༔ ཡི་དྭགས་བཀྲེས་སྐོམ་གྱི་སྡུག་བསྔལ་སྦྱངས༔ དུད་འགྲོ་བླུན་རྨོངས་ཀྱི་སྡུག་བསྔལ་སྦྱངས༔ མི་སྐྱེ་རྒས་ན་
འཆིའི་སྡུག་བསྔལ་སྦྱངས༔ ལྷ་མ་ཡིན་འཐབ་རྩོད་ཀྱི་སྡུག་བསྔལ་སྦྱངས༔ ལྷ་འཆི་འཕོ་ལྟུང་བའི་སྡུག་བསྔལ་སྦྱངས༔ ཚུར་འདུས་སྣང་སྲིད་ཐམས་ཅད་ཀུན་བཟང་ཡབ་ཡུམ་དུ་གྱུར༔ མཆོད་
བསྟོད་བྱ། ཕཊ་ཛཿ བདག་མདུན་གྱི་དཀྱིལ་འཁོར་ལས་ཡེ་ཤེས་ཀྱི་དཀྱིལ་འཁོར་ཕྱི་བུམ་པ་ལ་ནང་རིག་འཛིན་ཞུ་ཁྲོ་རབ་འབྱམས་ཀྱི་དཀྱིལ་འཁོར་རྫོགས་པ་
ལོགས་སུ་བྱེ་བར་གྱུར། བདག་གི་ཐུགས་ཀའི་འོད་ཟེར་གཟུངས་ཐག་ལ་བརྒྱུད་ནས་སོང་བས་བུམ་པའི་ལྷ་རྣམས་ཀྱི་ཐུགས་བརྒྱུད་བསྐུལ༔ སྐུའི་ཐམས་ཅད་

ལས་བདུད་རྩིའི་རྒྱུན་བབ་པས་བུམ་པ་གང་བར་གྱུར་པར་དམིགས་ལ། བཛྲ་གུ་རུ༴ བོ་དྷི༴ རུ་ལུ༴ རྣམས་ཅི་ནུས་བཟླས་ལ། བདག་མདུན་སྟབས་གཅིག་པར། ཨོཾ་ཨཱཿཧཱུཾ་གིས་
མཆོད་ཡོན་ཕུལ་ལ། ལྷ་རྣམས་བདེ་བ་ཆེན་པོའི་ངོ་བོར་འོད་དུ་ཞུ་སྟེ་བུམ་ཆུ་དང་རོ་གཅིག་ཏུ་འདྲེས་པར་གྱུར་པར་དམིགས། ༈ དེ་ནས་རྡོར་སེམས་ལ། ཧཱུཾ་ཧྲཱིཿ
སྐྱེ་མེད་ཆོས་སྐུ་ཀུན་ཏུ་བཟང་པོ་དང་༔ ལྷུན་གྲུབ་ལོངས་སྐུ་རིགས་ལྔ་གངས་ཆེན་མཚོ༔ དགའ་རབ་རྡོ་རྗེའི་ཞབས་ལ་གསོལ་བ༴ ཟག་མེད་འཇའ་ལུས་
འགྲུབ་པར་བྱིན་གྱིས་རློབས༔ སྙིང་པོའི་དོན་སྟོན་ཤྲཱི་སིང་ཧ་དང་༔ འཆི་མེད་རིག་འཛིན་པདྨ་འབྱུང་གནས་དང་༔ བདེ་ཆེན་རྒྱ་མཚོའི་ཞབས་ལ་གསོལ་བ
ཟག་མེད་འཇའ་ལུས་འགྲུབ་པར༔ རིག་འཛིན་ཆེན་པོ་བདུད་འདུལ་རྡོ་རྗེ་དང་༔ ཀློང་གསལ་དོན་སྟོན་དྲིན་ཆེན་བླ་མའི་ཞབས༔ ལུང་ཟིན་ཆོས་བདག་རྣམས་ལ་

༄༅། །ཟག་མེད་འཇའ་ལུས༴ འབུམ་ཕྲག་དྲུག་ཅུའི་བཀའ་ཡི་བྱ་ར་བ༔ སྔགས་བདག་དྲང་སྲོང་སྐྱེས་བུ་ལེགས་པ་རྩལ༔ དམ་ཅན་རྒྱ་
ཨཱམཚོའི་ཞབས་ལ༔ བསྒྲུབ་པའི་བར་ཆད་ཞི་བར༔ དང་པོ་སྐྱབས་སུ་འགྲོ་བ་ནི། དུག་གསུམ་རྣམ་དག་ཡེ་ཤེས་ལུང་༔ སྐུ་གསུམ་མཛད་པ་མཐར་ཕྱིན་པ༔ ཕྱི་
ནང་གསང་བའི་དཀོན་མཆོག་གསུམ༔ སྒོ་གསུམ་གུས་པས་སྐྱབས་སུ་མཆི༔ གཉིས་པ་སེམས་བསྐྱེད་ནི་སྨོན་འཇུག་གཉིས་སུ་གདམས་པ། ཀྱཻ་ཧོ༔ རང་ལ་གནས་པའི་ཡེ་
ཤེས་དེ༔ བླ་མའི་དྲིན་གྱིས་རྟོགས་པར་བྱ༔ མ་གྱུར་འགྲོ་བ་སེམས་ཅན་ཀུན༔ བདག་གི་གདུལ་བྱའི་ཞིང་དུ་ཤོག༔ གསུམ་པ་མཎྜལ་སྐུ་གསུམ་ཡིད་ཀྱིས་དབྱེ། རིན་
ཆེན་ལུས་སེམས་བཀོད་པའི་མཎྜལ་འདི༔ བླ་མ་སྐུ་གསུམ་ལྷ་ལ་འབུལ་གྱིས་བཞེས༔ སྐུ་གསུམ་ཞིང་དང་དོན་ལ་ལོངས་སྤྱོད་ཤོག༔ བཞི་པ་སྟོབས་བཞི་ཚང་པས

སྐད་ཅིག་དྲན་རྫོགས་ངང་དེ་ལ༔ ཧཱུཾ་ལས་རང་སེམས་རྡོ་རྗེ་སེམས༔ དྲི་མེད་དུང་མདོག་རྡོ་རྗེའི་སྐུ༔ སྐྱིལ་ཀྲུང་རྡོར་དྲིལ་གཏོད་ཅིང་བརྟེན༔ ལོངས་སྤྱོད་
རྫོགས་པའི་རྒྱན་ཕྲེང་མཛེས༔ སེམས་སྐྱིལ་མཚན་དཔེའི་འོད་ཟེར་འབར༔ པད་ཟླའི་གདན་ལ་སྐྱིལ་ཀྲུང་བཞུགས༔ རང་ཉིད་སྤྱི་མགྲིན་སྙིང་ཀ་རུ༔ དཀར་
དམར་མཐིང་གསལ་ཐིག་ལེའི་དབུས༔ ཨོཾ་དང་ཨཱདང་ཧཱུཾ་གི་ལས༔ ཡེ་ནས་རང་གསལ་དྲན་གསལ་གདབ༔ ལྔ་པ་བླ་མ་རྡོ་རྗེ་འཆང་ཡབ་ཡུམ་འཁྲིལ་སྦྱོར་བསྐྱེད་པ་ནི༔ ཨེ་
མ་ཧོ༔ སྤྱི་གཙུག་པདྨ་ཉི་ཟླའི་སྟེང་༔ བླ་མ་བུདྡྷ་ཐོད་ཕྲེང་རྩལ༔ མཐིང་ནག་ཞལ་གཅིག་ཕྱག་གཉིས་པ༔ རྡོ་རྗེ་འཆང་གི་ཆ་ལུགས་སུ༔ རྡོ་རྗེ་དྲིལ་
བསྣམས་ཡུམ་ལ་འཁྱུད༔ པང་དུ་མཚོ་རྒྱལ་དཀར་དམར་མདོག༔ གྲི་གུག་རྒྱན་དང་པད་སྐྱིལ་འཁྲིལ༔ ཡབ་ཡུམ་གཅེར་བུ་གཟི་བརྗིད་འབར༔ དྲུག་པ་སྤྱན་

༄༅། །འདྲེན་ཚིག་བདུན་མ༔ ཨོ་རྒྱན་ཡུལ་གྱི་སོགས། ལྔའམ་བདུན་གྱིས་བསྐུལ་ལ། བདུན་པ་ཛཔཱནི། བྱིན་བརླབས་ཡེ་ཤེས་འབར་བ་ཡི༔ སྙོམས་འཇུག་
སྦྱོར་བས་བདེ་བ་རྒྱས༔ ཐུགས་ཀྱི་དཔལ་བེའུ་རྒྱས་མདངས་ཀྱིས༔ ཚོགས་བསགས་སྦྱོར་མཚམས་བདུད་རྩི་བབས༔ བདག་གི་སྤྱི་གཙུག་ཚངས་བུག་ནས
བྱང་སེམས་དཀར་དམར་འོ་མའི་རྒྱུན༔ མདངས་ལྡན་ཆུ་རྒྱུན་ཇི་ལྟ་བུས༔ སྡིག་སྒྲིབ་ལས་ཉོན་ཤེས་བྱ་ཡི༔ སྐུ་བཞི་བག་ཆགས་དྲི་མ་སྦྱངས༔ བྱིན་
བརླབས་ཡེ་ཤེས་བདེ་སྟོང་བཅུད༔ བྱང་སེམས་བདུད་རྩིས་ལུས་གང་མོས༔ དེ་ཉིད་ངང་ལས་རྣམ་པར་གསལ༔ རང་བཞིན་སྟོང་པའི་རིག་མདངས་བལྟ༔
བསྐྱེད་རྫོགས་དབྱེར་མེད་ཡང་སྙིང་བཟླ། ཨོཾ་ཨཱཿཧཱུཾ་བཛྲ་གུ་རུ་པདྨ་སཏཱ་དྷརྨཱ་ཀཱ་ཡ་སིདྡྷི་ཧཱུཾ༔ ཉེར་གཅིག་བཟླས་ལ། བདག་མདུན་སྟབས་གཅིག་པར། ཨོཾ་མ་ཧཱ་ཤུ་ནྱ་སོགས། ཆོས་རྣམས་

སྟོང་ཉིད་ངང་ལས་ཟླ་གདན་ལ༔ ཀུན་གཞིའི་རང་མདངས་ཐུགས་མཆོག་རྡོ་རྗེ་སེམས༔ ཕྱག་གཡས་རྡོ་རྗེ་ཐུགས་ཀར་སྟོད་དེ་འཛིན༔ གཡོན་པས་མཉམ་
བཞག་དྲིལ་བུ་ཁ་དཀུར་བརྟེན༔ དར་དང་རིན་ཆེན་རྒྱན་མཛེས་ཕྱེད་སྐྱིལ་བཞུགས༔ ཐུགས་ཀར་ཟླ་བའི་གདན་ལ་ཧཱུཾ་ཡིག་མཐར༔ ཨོཾ་བཛྲ་ས་ཏྭ་ཧཱུཾ༔ སྤྱན་
འདྲེན་པ་ནི༔ ཧཱུཾ༔ རྒྱལ་བའི་ཞིང་ཁམས་མངོན་པར་དགའ་བ་སོགས༔ ཕྱོགས་བཅུའི་སངས་རྒྱས་ཞིང་གི་སྟོན་པ་མཆོག༔ བཅོམ་ལྡན་རྡོ་རྗེ་སེམས་དཔའི་
རྣམ་རོལ་དུ༔ མ་ལུས་འཁོར་བཅས་གནས་འདིར་གཤེགས་སུ་གསོལ༔ བཛྲ་ས་མ་ཡ་ཛཿཛཿ བཞུགས་སུ་གསོལ་བ་ནི། ཧཱུཾ༔ རྟེན་གྱི་དཀྱིལ་འཁོར་པདྨ་ཟླ་
གདན་ལ༔ རྒྱལ་བ་སྲས་བཅས་དགྱེས་པར་རབ་བཞུགས་ནས༔ འགྲོ་བ་རྣམས་ལ་བརྩེ་བར་རྗེས་ཆགས་ཤིང་༔ འགྲོ་བའི་སྒྲིབ་པ་སྦྱངས་བའི་བཀའ་དྲིན་

༄༅།། སྩོལ༔ བཛྲ་ས་མ་ཡ་ཏིཥྛ་ལྷན༔ ཕྱག་འཚལ་བ་ནི། ན་མོ༔ ཐུགས་མཆོག་རྡོ་རྗེ་སེམས་དཔའི་དཀྱིལ་འཁོར་ལ༔ སྒོ་གསུམ་གུས་
པས་ཕྱག་འཚལ་ལོ༔ འཁོར་བ་ངན་འགྲོའི་གཡང་ས་ལས༔ འགྲོ་བ་དྲངས་བར་མཛད་དུ་གསོལ༔ ན་མོ་པཱ་རུ་ཤ་ཡ་ཧོ༔ མཆོད་འབུལ་ནི། ཨཱཿ འཇིག་
རྟེན་གསུམ་ན་གཙང་ལྡན་མཆོད་ཡོན་རིགས༔ རྡོ་རྗེ་སེམས་དཔའི་དཀྱིལ་འཁོར་ལྷ་ལ་འབུལ༔ བཞེས་ནས་འགྲོ་ཀུན་སྒྲིབ་པ་སྦྱང་བ་དང་༔ འགྲོ་རྣམས་
ཐར་བའི་ཞིང་དུ་དྲོང་དུ་གསོལ༔ ཨོཾ་ཨཱཿབཛྲ་ཨརྒྷཾ་པྲ་ཏིཙྪ་པཱུ་ཛ་མེ་ག་ས་མུ་ཏྲ་སྤ་ར་ཎ་ཁཾ་སྭཱ་ཧཱ ཨཱཿ འཇིག་རྟེན་གསུམ་ན་གཙང་ལྡན་ཞབས་བསིལ་རིགས
རྡོ་རྗེ་སེམས་དཔའི་དཀྱིལ་འཁོར་ལྷ་ལ༴ བཞེས་ནས་འགྲོ་ཀུན༴ འགྲོ་རྣམས་ཐར་པའི༴ ཨོཾ་ཨཱབཛྲ་པ་ཏྱཾ་པྲ་ཏིཙྪ༴ ཨཱུ༔ འཇིག་རྟེན་གསུམ་ན་རབ་

མཛེས་མེ་ཏོག་རིགས༔ རྡོ་རྗེ་སེམས་དཔའི་དཀྱིལ་འཁོར༴ བཞེས་ནས་འགྲོ༴ འགྲོ་རྣམས་ཐར༴ ཨོཾ་ཨཱབཛྲ་པུཥྤེ་པྲ་ཏིཙྪ༔ ཨཱཿ འཇིག་རྟེན་
གསུམ་ན་དྲི་ཞིམ་བདུག་སྤོས་རིགས༔ རྡོ་རྗེ་སེམས་དཔའི༴  འགྲོ་རྣམས༴ ཨོཾ་ཨཱཿབཛྲ་དྷུཔྤེ་པྲ་ཏིཙྪ༔ ཨཱཿ འཇིག་རྟེན་གསུམ་ན་
གསལ་བྱེད་སྣང་གསལ་རིགས༔ རྡོ་རྗེ་སེམས་དཔའི༴ བཞེས་ནས༴ འགྲོ་རྣམས༴ ཨོཾ་ཨཱཿབཛྲ་ཨཱ་ལོ་ཀེ་པྲ་ཏིཙྪཱ ཨཱཿ འཇིག་རྟེན་གསུམ་ན་
གཙང་ལྡན་དྲི་ཆབ་རིགས༔ རྡོ་རྗེ་སེམས་དཔའི༴ བཞེས་ནས༴ འགྲོ་རྣམས་ཐར༴ ཨོཾ་ཨཱཿབཛྲ་གྷནྡྷེ་པྲ་ཏཱིཙྪ༔ ཨཱཿ འཇིག་རྟེན་གསུམ་ན་བཅུད་
ལྡན་ཞལ་ཟས་རིགས༔ རྡོ་རྗེ་སེམས་དཔའི༴ བཞེས་ནས༴ འགྲོ་རྣམས་ཐར༴ ཨོཾ་ཨཱཿབཛྲ་ནཻ་ཝི་ཏྱ་པྲ་ཏིཙྪ༔ ཨཱཿ འཇིག་རྟེན་གསུམ་ན་སྒྲ་སྙན་

༄༅། །རོལ་མོའི་རིགས༔ རྡོ་རྗེ་སེམས་དཔའི༴ བཞེས་ནས༴ འགྲོ་རྣམས༴ ཨོཾ་བཛྲ་ཤཔྟ་པྲ་ཏིཙྪ་པཱུ་ཛ་མེ་གྷ་ས་མུ་ཏྲ་སྥ་ར་ཎ་ཁཾ་
སྭཱ་ཧཱ༔ བསྟོད་པ་ནི། ཧཱུཾ༔ སངས་རྒྱས་ཀུན་གྱི་ཐུགས་མཆོག་རྡོ་རྗེ་སེམས༔ མཁའ་མཉམ་སེམས་ཅན་དྲངས་པའི་མཁྱེན་བརྩེའི་བདག༔ དེང་འདིར་འགྲོ་
བའི་དོན་ལ་རྒྱུད་བསྐུལ་ནས༔ ཐུགས་རྗེའི་ཆུ་རྒྱུན་དབབ་ལ་ཕྱག་འཚལ་བསྟོད༔ ཐུགས་ཀར་ཟླ་བའི་གདན་ལ་ཧཱུཾ་ཡིག་མཐར༔ གསང་སྔགས་སྙིང་པོ་གཡས་༌
སུ་འཁོར་བར་བསྒོམ༔ བདག་བསྐྱེད་ལ་དམིགས་ཏེ་ཡིག་དྲུག་བརྒྱ་རྩ་དང་། མདུན་བསྐྱེད་ལ་དམིགས་ཏེ་ཡིག་བརྒྱ་ཉེར་ལྔ་ཙམ་ལས་མི་ཉུང་བར་བཟླས་ལ། མཆོད་བསྟོད་བྱ། ཧཱུཾ༔ རྡོ་རྗེ་སློབ་དཔོན་
དེས་གསུང་དམ་པའི་ཆོས༔ ཕྱི་ནང་རྒྱུད་བཞིའི་ལྷ་ཚོགས་སྲུང་མར་བཅས༔ སྨིན་གྲོལ་དབང་ལ་ཐོས་བསམ་བཅུད་འཆོར་རམ༔ ཚུལ་དང་མི་མཐུན་ཡན་ལག་

དམ་ཉམས་བཤགས༔ གྲོལ་ལམ་བསྐྱེད་རྫོགས་ལྟ་སྤྱོད་ཚུལ་མ་ཡིན༔ ཉན་ཐོས་འདུལ་ཁྲིམས་བྱང་སེམས་བསླབ་བྱ་དང་༔ གསང་སྔགས་དམ་ཚིག་གཉན་
པོའི་བསྲུང་སྡོམ་ཀུན༔ མ་རིག་འགལ་འཁྲུལ་ཉམས་ཆག་མཐོལ་ལོ་བཤགས༔ སྣང་སྟོང་རང་གྲོལ་དགོངས་ཀློང་ཡངས་པ་ལས༔ བཤགས་དང་བཤགས་
བྱའི་ཡུལ་ལ་ཡེ་འདས་ཀྱང་༔ མཐའ་གྲོལ་རོལ་པར་དེར་འཛིན་སོར་ཆུད་དེ༔ རྒྱུ་འབྲས་སྤང་བླང་ཆོས་སྐུའི་ཀློང་དུ་ཨཱཿ ཧཱུཾཿ རིགས་འདུས་ཐུགས་མཆོག་
ཐུགས་རྗེའི་ཆུ་རྒྱུན་གྱིས༔ མཁའ་ཁྱབ་འགྲོ་བའི་དུག་ལྔའི་སྒྲིབ་སྦྱང་ནས༔ ཀུན་ཀྱང་ཐུགས་མཆོག་རྡོ་རྗེ་སེམས་དཔའ་ཡི༔ རྣལ་འབྱོར་རོལ་པར་བྱིན་གྱིས་
བརླབ་ཏུ་གསོལ༔ བུམ་བསྐྱེད་ནི༔ བྷྲཱུཾ༔ སྣོད་ཀྱི་འཇིག་རྟེན་གཞལ་ཡས་ཁང་༔ མཚན་ཉིད་སྣ་ཚོགས་རྫོགས་པའི་དབུས༔ པདྨ་ཟླ་བའི་གདན་སྟེང་དུ༔

༄༅།། །ཧཱུཾ་ལས་ཐུགས་མཆོག་རྡོ་རྗེ་སེམས༔ རབ་དཀར་ཞལ་གཅིག་ཕྱག་གཉིས་པ༔ ཕྱག་གཡས་རྡོ་རྗེ་ཐུགས་ཀར་འཛིན༔ གཡོན་པས་
དྲིལ་བུ་དཀུ་ལ་བརྟེན༔ ཞབས་གཉིས་སེམས་དཔའི་སྐྱིལ་ཀྲུང་བཞུགས༔ དར་དང་རིན་ཆེན་རྒྱན་གྱིས་སྤྲས༔ ཐུགས་ཀར་ཧཱུཾ་ལ་ཡིག་བརྒྱས་བསྐོར༔ ཨོཾ་
བཛྲ་སཏཱ་ས་མ་ཡཱ༔སོགས། སྤྱན་འདྲེན་པ་ནི། ཧཱུཾ༔ རྒྱལ་བའི་ཞིང་ཁམས་མངོན་པར་དགའ་བ་སོགས༔ ཕྱོགས་བཅུའི་སངས་རྒྱས་ཞིང་གི་སྟོན་པ་མཆོག༔ བཅོམ་
ལྡན་རྡོ་རྗེ་སེམས་དཔའི་རྣམ་རོལ་དུ༔ མ་ལུས་འཁོར་བཅས་གནས་འདིར་གཤེགས་སུ་གསོལ༔ བཛྲ་ས་མ་ཡཱ་ཛ་ཛ༔ བཞུགས་སུ་གསོལ་བ་ནི། ཧཱུཾཿ རྟེན་གྱི་
དཀྱིལ་འཁོར་པདྨ་ཟླ་གདན་ལ༔ རྒྱལ་བ་སྲས་བཅས་དགྱེས་པར་རབ་བཞུགས་ནས༔ འགྲོ་བ་རྣམས་ལ་བརྩེ་བར་རྗེས་ཆགས་ཤིང་༔ འགྲོ་བའི་སྒྲིབ་པ་

སྦྱང་བའི་བཀའ་དྲིན་སྩོལ༔ བཛྲ་ས་མ་ཡཱ་ཏིཥྛ་ལྷན༔ ཕྱག་འཚལ་བ་ནི། ན་མོ༔ ཐུགས་མཆོག་རྡོ་རྗེ་སེམས་དཔའི་དཀྱིལ་འཁོར་ལ༔ སྒོ་གསུམ་གུས་པས་
ཕྱག་འཚལ་ལོ༔ འཁོར་བ་ངན་འགྲོའི་གཡང་ས་ལས༔ འགྲོ་བ་དྲངས་པར་མཛད་དུ་གསོལ༔ ན་མོ་པུ་རུ་ཤ་ཡ་ཧོ༔ མཆོད་པ་འབུལ་བ་ནི། ཨཱཿ འཇིག་
རྟེན་གསུམ་ན་ཇི་སྙེད་མཆོད་རྫས་རིགས༔ རྡོ་རྗེ་སེམས་དཔའི་དཀྱིལ་འཁོར་ལྷ་ལ་འབུལ༔ བཞེས་ནས་འགྲོ་ཀུན་སྒྲིབ་པ་སྦྱང་བ་དང་༔ འགྲོ་རྣམས་ཐར་
བའི་ཞིང་དུ་དྲང་དུ་གསོལ༔ ཨརྒྷཾ་སོགས་ཤཔྟའི་བར་གྱིས་མཆོད། བསྟོད་པ་ནི། ཧཱུཾཿ སངས་རྒྱས་ཀུན་གྱི་ཐུགས་མཆོག་རྡོ་རྗེ་སེམས༔ མཁའ་མཉམ་སེམས་ཅན་
དྲངས་བའི་མཁྱེན་བརྩེའི་བདག༔ དེང་འདིར་འགྲོ་བའི་དོན་ལ་རྒྱུད་བསྐུལ་ནས༔ ཐུགས་རྗེས་ཆུ་རྒྱུན་དབབ་ལ་ཕྱག་འཚལ་བསྟོད༔ བདག་གི་ཐུགས་ཀའི་

༄༅། །སྔགས་ཕྲེང་གི་འོད་ཟེར་གྱིས་བུམ་ལྟའི་ཐུགས་རྒྱུད་བསྐལ་བས་སྐུ་ལས་བདུད་རྩིའི་རྒྱུན་བབ་པས་བུམ་པ་གང་བར་བསམ་ལ། ཡི་གེ་བརྒྱ་པ་བརྒྱ་རྩ་
བཟླ། ཨོཾ་ཨཱཿཧཱུཾ་གིས་མཆོད་ཡོན་ཕུལ། ལྷ་འོད་དུ་ཞུ་ནས་བུམ་ཆུ་དང་འདྲེས་པར་བསམ་མོ།། ༈ ཐུགས་རྗེ་ཆེན་པོ་ཡང་སྙིང་འདུས་པ་ནི༔ མ་ཧཱ་ཤུ་ནྱ༴ བདག་
ཉིད་པདྨར་གསལ་བ་ཡི༔ ཐུགས་ཀར་ཟླ་བའི་གདན་སྟེང་དུ༔ འཕགས་པ་ཐུགས་རྗེ་ཆེན་པོའི་སྐུ༔ ཡང་སྙིང་འདུས་པ་སྐུ་མདོག་དམར༔ ཕྱག་གཡས་
པདྨའི་ཕྲེང་བ་འདྲེན༔ གཡོན་པས་ཚེ་ཡི་བུམ་པ་འཛིན༔ གསང་ཡེ་ཡུམ་དང་གཉིས་མེད་འཁྲིལ༔ དར་དང་རིན་ཆེན་རྒྱན་རྣམས་རྫོགས༔ སྤྱི་གཙུག་
རིགས་བདག་སྣང་མཐའ་བརྒྱན༔ ཐུགས་ཀར་ཧཱི༔ཡིག་མཐའ་སྐོར་དུ༔ གསང་སྔགས་སྙིང་པོས་འཁོར་བར་བསྒོམ༔ རང་ཉིད་དམ་ཡེ་དབྱེར་མེད་ཀྱི༔ ༔

རིག་གདངས་ཆུ་ནང་ཟླ་གཟུགས་བཞིན༔ དཀྱིལ་འཁོར་བུམ་པ་རྫས་རྣམས་ལ༔ མ་འདྲེས་ཡོངས་རྫོགས་ངོ་བོར་གསལ༔ འོད་ཟེར་འཕྲོ་འདུས་ཐུགས་
རྒྱུད་བསྐུལ༔ དོན་གཉིས་ལྷུན་གྱིས་གྲུབ་པར་བསམ༔ ཨོཾ་མ་ཎི་པདྨེ་ཧཱུཾ་ཧྲཱིཿ བརྒྱ་རྩ་མཐར་མཆོད་པ་དང༌། བསྟོད་པ། ཆོས་སྐུ་ནམ་མཁའ་ལྟ་བུར་ཀུན་ལ་ཁྱབ༔
ལོངས་སྐུ་ཉི་འོད་ལྟ་བུར་སོ་སོར་གསལ༔ སྤྲུལ་སྐུ་འཇའ་ཚོན་ལྟ་བུས་འགྲོ་དོན་མཛད༔ ཐུགས་རྗེ་ཆེན་པོ་ཁྱེད་ལ་ཕྱག་འཚལ་བསྟོད༔ འབྲུ་གསུམ་གྱིས་འོད་ཞུ། 
མནྡཱ་ར་བ་ནི། མ་ཧཱ་ཤུ་ནྱ༴ ཧྲཱིཿ རང་གི་མདུན་གྱི་ནམ་མཁའི་དབྱིངས་རུམ་ན༔ སྤྲིན་དང་འཇའ་འོད་འཁྲིགས་པའི་གུར་ཁང་དབུས༔ ལྷ་མོ་མནྡ་ར་བ་
སྐུ་མདོག་དམར༔ ཞལ་གཅིག་ཕྱག་གཉིས་གྲི་གུག་ཐོད་པ་འཛིན༔ དར་དང་རིན་ཆེན་རྒྱན་གྱིས་རྣམ་པར་མཛེས༔ འགྲོ་བ་འདུལ་ཕྱིར་ཞིང་པགས་རྐེད་

༄༅།         །དུ་དཀྲིས༔ ཁྲོ་འཛུམ་སྤྱན་གྱིས་བདག་ལ་གཟིགས་པར་བསྒོམ༔ རང་ཉིད་དམ་ཡེ་སོགས་སྦྱར་ཏེ། ཨོཾ་ཨཱཿཧཱུཾ་ཛྙཱ་ན་ཌཱཀྐི་ནི་ཧཱུཾ་དྷུ་མ་ག་ཡེ་
སརྦ་སིདྡྷི་ཧཱུཾ༔ མ་མ་ཨ་ཡུ་ཥེ་སརྦ་སིདྡྷི་ཧཱུཾ་ཛ༔ མཆོད། ཧྲཱིཿ ཡེ་ཤེས་སྐྱེ་འཆི་གཉིས་མེད་ཆོས་དབྱིངས་ཀྱི༔ རིག་མདངས་ཡེ་ཤེས་རྣམ་ལྔའི་ཕྲིན་ལས་
ཀྱིས༔ ཕྱག་རྒྱའི་འཆི་མེད་དཔལ་གྱི་རྒྱུན་རྩོལ་བའི༔ འཆི་མེད་ཚེ་ཡི་དངོས་གྲུབ་སྩོལ་ལ་བསྟོད༔ འབྲུ་གསུམ་གྱིས་འོད་ཞུ་བྱའོ། །ལས་བུམ་སྒྲུབས། དེ་ནས་རྗེས་ཀྱི་རིམ་
པའི་ཚོགས་མཆོད་ནི། མདུན་གྱི་དཀྱིལ་འཁོར་དང་ནམ་མཁའ་བར་སྣང་རྣམས་སུ་བླ་མ་ཡི་དམ་མཁའ་འགྲོ་སྤྲིན་དཔུང་འཐིབས་པ་ལྟར་བསྒོམ༔ དང་པོ་མཚམས་བཅད་པ་ནི་༔
ཧཱུཾ༔ རྨད་བྱུང་ལོངས་སྤྱོད་ཚོགས་ཀྱི་དུས་སྟོན་དང་༔ ཐར་ལམ་བསྒྲུབ་པའི་ཐབས་ཆེན་ཟླ་གསང་ལས༔ ལྟ་བར་མི་དབང་སྐལ་མེད་གདོན་བགེགས་རྣམས༔

ལྷ་ཚོགས་མཐུ་ཡིས་བྱེར་ཞིག་གཞན་དུ་དེངས༔ ཧཱུཾ་ཧྲཱིཿ འདོད་ཡོན་ཚོགས་ལ་ཉེས་གྲིབ་མ་མཆིས་ཀྱང་༔ བཤམས་པའི་རྫས་ཀྱིས་འབགས་རྩོགས་དྲི་མ་
རྣམས༔ ལྷ་ཚོགས་མཐུ་ཡི་རང་བཞིན་བྱིན་རླབས་ཀྱིས༔ མེ་ནི་གཏུམ་མོ་ཨ་ཤད་རཾ་ལས་བྱུང་༔ རླུང་ནི་སྲོག་རྩོལ་དབྱིངས་ཀྱི་མཁའ་ལ་གཡོས༔ ཆུ་ནི་
ཀུན་རྫོབ་བྱང་ཆུབ་སེམས་ལས་བབ༔ འབྱུང་བའི་བྱེད་ལས་གཡོས་པའི་འཕྲོ་འདུ་ལས༔ དག་བྱེད་ཡེ་ཤེས་འོད་ཟེར་རཾ་ཡཾ་ཁཾ༔ བྱིན་གྱིས་བརླབ་པ་ནི༔ ཨོཾ་ཧཱུཾ་ཏྲཱཾ་
ཧྲཱིཿཨཱཿ ཨོཾ་ཨཱཿཧཱུཾ༔ རྒྱུ་ཡི་བཅུད་ཆེན་ཤ་ལྔ་བདུད་རྩི་ལྔ༔ ཡེ་ཤེས་རིགས་ལྔའི་བདུད་རྩིའི་བཅུད་དུ་འཁྱིལ༔ འདོད་ཡོན་ཚོགས་དང་དབྱེར་མེད་བདེ་བ་
ཆེ༔ ལྷ་རྣམས་དགྱེས་མཛད་སྔགས་ཀྱི་འདོད་ཡོན་འཁྲིགསཿ ཨོཾ་ཨཱཿཧཱུཾ་ག་ཎ་ཙཀྲ་ག་ཎ་ཙཀྲ་གུ་ཧྱ་ས་མ་ཡཱ་ཧཱུཾ་ཧྲཱིཿཐཱ༔ སྤྱན་འདྲེན་པ་ནི། ཧཱུཾ༔ ལྷ་མཆོག་ཐུགས་རྗེས་

༄༅།       །རྟག་ཏུ་སྐྱོང་བ་ལས༔ ཡང་ཡང་དབྱིངས་ནས་བསྐུལ་བར་མི་དམིགས་ཀྱང་༔ བདག་སོགས་དད་པའི་གདུང་ཤུགས་མ་བཟོད་པས
རྒྱུད་འཛིན་བྱིན་གྱིས་རླབས་ཕྱིར་དབྱིངས་ནས་བཞེངས༔ ཧཱུཾ་ཧཱུཾ༔ སྔོན་གྱི་བསྐལ་པའི་དང་པོ་ལ༔ ཨོ་རྒྱན་ཡུལ་གྱི་ནུབ་བྱང་མཚམས༔ དྷ་ན་ཀོ་ཤའི་མཚོ་
གླིང་དུ༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔
ཁྱེད་ཀྱི་རྗེས་སུ་བདག་བསྒྲུབ་ཕྱིར༔ བྱིན་གྱིས་རླབས་ཕྱིར་གཤེགས་སུ་གསོལ༔ བཛྲ་ས་མ་ཡཱ་ཛཛ༔ ཧཱུཾ་ཧྲཱིཿ དུར་ཁྲོད་གསང་ཆེན་རོལ་པའི་དཀྱིལ་
འཁོར་ནས༔ གསང་བའི་དཀྱིལ་འཁོར་གཞུང་བཞིན་བཤམས་ནས་ཀྱང་༔ བསྒྲུབ་རྫས་གཉན་པོ་ཚུལ་ལྟར་བཀྲམ་པ་འདི༔ བླ་མེད་མཆོག་གི་འདོད་ཡོན་

བསམ་མི་ཁྱབ༔ ཕྱི་ནང་མཆོད་པའི་བྱེ་བྲག་གྲངས་ལས་འདས༔ དཀྱིལ་འཁོར་ལྷ་ཚོགས་ཐུགས་དམ་བསྐང་བའི་རྫས༔ མཆེད་དང་ལྕམ་དྲལ་ཆོག་ཉམས་
བཤགས་པའི་རྫས༔ མཆོག་དང་ཐུན་མོང་དངོས་གྲུབ་ཐོབ་པའི་རྫས༔ རྨད་བྱུང་འབྱོར་ཚོགས་བཤམས་པའི་རྫས་ལ་བརྟེན༔ ཡེ་ཤེས་བླ་མེད་དཀྱིལ་འཁོར་
སྒྲུབ་ལ་བརྟེན༔ སྣང་གསལ་མར་མེ་གསལ་བའི་འོད་ལ་བརྟེན༔ བཀའ་གསང་རྨད་དུ་བྱུང་པའི་ལམ་ལ་བརྟེན༔ རྟེན་འབྲེལ་ཐར་ལམ་བསྒྲོད་པའི་དཔལ་
དུ་བསྒྲུབ༔ སྒྲུབ་མཆོག་རྣལ་འབྱོར་སྤྱོད་པའི་དཔལ་དུ་འཆར༔ བླ་མ་ཡི་དམ་མཁའ་འགྲོའི་ཐུགས་དམ་བསྐང་༔ སྐོང་གྱུར་དབང་དང་དངོས་གྲུབ་སྩལ་དུ་
གསོལ༔ ཞེས་མདངས་བསྐང་སོགས་བྱ་ཞིང་ཞེས་གསུང་པས་བཤགས་སྦྱངས་བག་ཆགས་དྲི་ཁྲུས་ནི། བསྐང་རྫས་མཆོད་པ་འབྱོར་ཚད་དང་། ཁྱད་པར་སྨན་རཀ་གཏོར་གསུམ་མར་མེ་རྣམས་བརྒྱ་རྩ་སོགས་བཀོད་ལེགས་པས།

༄༅། །ཨོྃཿ རྒྱལ་བ་ཞི་ཁྲོ་རབ་འབྱམས་སྲས་འཁོར་བཅས༔ ཡོངས་འདུས་བདག་ཉིད་ཆེན་པོ་པདྨ་འབྱུང་༔ བྱིན་རླབས་བརྒྱུད་པར་བཅས་
པའི་ལྷ་ཚོགས་ཀུན༔ ཀུན་ནས་མཁྱེན་བརྩེས་བདག་ལ་དགོངས་སུ་གསོལ༔ ཇི་ལྟར་ཁྱོད་ཀྱིས་སེམས་ཅན་དོན་གྱི་ཕྱིར༔ ཐུགས་བསྐྱེད་དཀའ་བ་སྣ་ཚོགས་
མཛད་པ་ལྟར༔ ནུས་དང་བསྟུན་ནས་བདག་ཀྱང་དེ་བཞིན་བགྱི༔ དམན་པའི་ལུས་འདི་དམ་ཅན་ཁྱོད་ལ་འབུལ༔ ཡེ་ཤེས་ཕུང་པོར་བྱིན་གྱིས་བརླབ་ཏུ་
གསོལ༔ མེ་ཏོག་བདུག་སྤོས་མར་མེ་དྲི་ཆབ་སོགསཿ ལྷ་དང་མི་ཡི་མཆོད་རྫ་ས་ཇི་སྙེད་པ༔ དེ་ཀུན་གུས་པས་བློ་ཡིས་བླངས་ཏེ་མཆོད༔ ཚོགས་གཉིས་
རྫོགས་པར་བྱིན་གྱིས་བརླབ་ཏུ་གསོལ༔ བ་ལིང་ཨ་མྲྀ་ཏ་དང་དམར་ཆེན་དང་༔ ཏ་ན་ག་ན་བདུད་རྩི་ཆེན་པོ་ལྔ༔ དུག་གསུམ་ཤ་ཁྲག་རུས་པའི་མཆོད་པ་

དང་༔ ཚོགས་ཀྱི་མཆོད་པ་ཆེན་པོ་འདི་བཞེས་ལཿ དོན་གཉིས་བདུད་རྩིར་བྱིན་གྱིས་བརླབ་ཏུ་གསོལཿ དངོས་སུ་འབྱོར་དང་ཡིད་ཀྱིས་རྣམ་སྤྲུལ་ཏེ༔ ཀུན་
བཟང་བླ་མེད་མཆོད་པའི་སྤྲིན་དཔུང་དང་༔ ཕྱི་ནང་སྣོད་བཅུད་ཐམས་ཅད་མཆོད་པར་འབུལ༔ སྐོང་ངོ་གསོལ་ལོ་མཆོད་དོ་ཐུགས་དམ་བསྐང་༔ བདེ་ཆེན་
རོལ་པས་དགྱེས་ཤིང་ཚིམས་གྱུར་ཅིག༔ དངོས་གྲུབ་རྣམ་གཉིས་ཐོབ་པར་བྱིན་གྱིས་རློབས༔ དེ་ནས་སྨན་རཀ་གཏོར་མས་བསྐང་བ་ནི། ཧཱུཾ༔ ཀུན་གཞི་ཀློང་ཡངས་བྷནྡྷ་
རུ༔ བྱང་ཆུབ་སེམས་ཀྱི་བདུད་རྩིས་བཀང་༔ བསྐང་བའི་རྫས་མཆོག་བླ་ན་མེད༔ ཆོས་ཀྱི་སྐུ་ཡི་ཐུགས་དམ་བསྐང་༔ རང་གསལ་འཁོར་ཡུག་བྷནྡྷ་རུ༔
རང་གྲོལ་བཅུད་ཀྱི་བདུད་རྩིས་བཀང་༔ བསྐང་བའི་རྫས་མཆོག༔ ལོངས་སྤྱོད་རྫོགས་སྐུའི་ཐུགས་དམ་བསྐང་༔ སྣ་ཚོགས་འཛིན་མེད་བྷནྡྷ་རུ༔ མ་

༄༅། །ཡེངས་རོལ་པའི་བདུད་རྩིས་བཀང་༔ བཀང་བའི་རྫས༔ སྤྲུལ་པ་སྐུ་ཡི་ཐུགས་དམ་བསྐང་༔ སྣོད་ཀྱི་རང་བཞིན་ཀ་པཱ་ལར༔ ༔
བཅུད་ཀྱི་དོན་དམ་བདུད་རྩིས་བཀང་༔ བསྐང་བའི་རྫས༔ དཀྱིལ་འཁོར་ལྷ་ཚོགས་ཐུགས་དམ་བསྐང་༔ དེ་ནས་རཀྟ་འབུལ་བ་ནི། ཧཱུཾ༔ སྲིད་པ་འཁོར་ལོའི་
བྷནྡྷ་རུ༔ སྡུག་བསྔལ་རང་གྲོལ་རཀྟས་བཀང་༔ བདེ་བ་ཆེན་པོའི་ཆགས་པ་བསྐྱེད༔ རྨད་བྱུང་བསྐང་བའི་རཀྟ་འདིས༔ རྩ་གསུམ་ཞི་ཁྲོའི་ཐུགས་དམ་
བསྐང་༔ ཡེ་ཤེས་དྲྭ་བའི་བྷནྡྷ་རུ༔ རྒྱུ་རྐྱེན་འབར་བའི་རཀྟས་བཀང་༔ བདེ་བ་ཆེན་པོའི༴ རྨད་བྱུང་བསྐང་བའི༴ རྩ་གསུམ༴ ཤེས་རབ་ཨཱཿཡི་
བྷནྡྷ་རུ༔ གསང་བ་ཌཱཀྐིའི་རཀྟས༴ བདེ་བ་ཆེན་པོའི༴ རྨད་བྱུང་བསྐང་༴ རྩ་གསུམ་ཞི༴ འཁོར་བ་དུང་ཆེན་ཡངས་པ་རུ༔ དུག་ལྔ་བསྒྲལ་བའི་

ཁྲག་ཆེན་པོ༔ བདེ་བ་ཆེན་པོའི༔ རྨད་བྱུང་བསྐང་༔ རྩ་གསུམ་ཞི་ཁྲོའི་ཐུགས་དམ་བསྐང་༔ གཏོར་མ་འབུལ་བ་ནི༔ ཧཱུཾ༔ སྣོད་ཀྱི་འཇིག་རྟེན་ཀ་པཱ་ལར༔
བཅུད་ཀྱི་སྐྱེ་འགྲོའི་གཏོར་མས་བཀང་༔ རྨད་བྱུང་དཔལ་གྱི་གཏོར་མ་འདིས༔ རྩ་གསུམ་ཞི་ཁྲོའི་ཐུགས་དམ་བསྐང་༔ བླང་དོར་གཉིས་མེད་ཀ་པཱ་ལར༔
དོན་དམ་བཅུད་ཀྱི་གཏོར་མས་བསྐང་༔ རྨད་བྱུང་དཔལ་གྱི་གཏོར་མ རྩ་གསུམ་ཞི་ཁྲོའིཟག་བཅས་ཡངས་པའི་ཀ་པཱ་ལརཿ ཟག་མེད་བཅུད་ཀྱི་གཏོར་
མས༴ རྨད་བྱུང་དཔལ་གྱི་གཏོར་མ༴ རྩ་གསུམ་ཞི་ཁྲོའི༔ ལྕང་ལོར་བཅས་པའི་ཀ་པཱ་ལར༔ དབང་པོ་ལྔ་ཡི་གཏོར་མས༴ རྨད་བྱུང་དཔལ་གྱི༴ རྩ་
གསུམ་ཞི་ཁྲོའི༔ ཧཱུཾ༔ ཀུན་གཞི་ཀ་ནས་དག་པ་ཡང་༔ ཞི་ཁྲོའི་ཐུགས་དམ་བསྐང་ཕྱིར་འབུལ༔ སྣང་སྲིད་གཞིར་བཞེངས་དཀྱིལ་འཁོར་ཡང་༔ ཞི་ཁྲོའི་

༄༅། །ཐུགས་དམ་བསྐང་༴ ཤར་ཆ་འགགས་མེད་མཆོད་པ་ཡང་༔ ཞི་ཁྲོའི༴ གྲགས་སྟོང་རང་གྲོལ་བསྟོད་པ་ཡང་༔ ཞི་ཁྲོའི༴ བདེ་
སྟོང་ཡངས་པའི་ཛཔྲ་ཀྱི་ཡང་༔ ཞི་ཁྲོའི་ཐུགས་དམ་བསྐང་༴  རྩ་རླུང་བྱང་སེམས་སྔགས་ཀྱི་ཡང་༔ ཞི་ཁྲོའི༴ དགའ་བཞི་ཆོས་ཉིད་རོལ་པ་ཡང་༔ ཞི་
ཁྲོའི༴ སྟོང་ཉིད་སྙིང་རྗེའི་སྤྱོད་པ་ཡང་༔ ཞི་ཁྲོའི་ཐུགས་དམ་བསྐང་ཕྱིར་འབུལ༔ བཤགས་པ་ནི། རང་ཉིད་སྐད་ཅིག་གིས་རྡོ་རྗེ་སེམས་དཔར་གསལ་བས། ཧཱུཾ༔ རང་སྣང་
མ་འགགས་སེམས་དཔའ་ལས་ཀྱི་གཙོ༔ དྲི་མེད་མདངས་ལྡན་མཚན་དཔེའི་བརྒྱན་གྱིས་སྤྲས༔ ཐབས་ཤེས་ཕྱག་རྒྱ་ཆེན་པོའི་ཟུང་འཇུག་གིས༔ སྟོང་ཉིད་
ཡེ་ཤེས་རྡོ་རྗེའི་སྐུར་གྱུར་ཏེ༔ ཨོཾ་བཛྲ་སཏྭ་ས་ཞེས་སོགས་ཚང་བར་བརྗོད༔ ཧཱུཾ༔ ཞི་ཁྲོ་རབ་འབྱམས་རྒྱལ་བ་རྒྱ་མཚོའི་ཚོགས༔ དངོས་གྲུབ་ཀུན་སྟེར་ཡི་དམ་ལྷ་

མཆོག་དཔལ༔ ཕྱི་ནང་བསྟན་སྲུང་དམ་ཅན་རྒྱ་མཚོར་བཅས༔ ཐམས་ཅད་ཀུན་ནས་བདག་ལ་དགོངས་སུ་གསོལ༔ ཧོ་དགོངས་སུ་གསོལ་ལོ༔ ཀུན་གཞི་
བྱང་ཆུབ་སེམས་ནི་མཁའ་ལྟར་དག༔ རིག་པ་ཡེ་ཤེས་མཉམ་ཉིད་གདུགས་ལྟར་གདལ གདོད་ནས་དག་པའི་ཆོས་སྐུ་ཆེན་པོ་ལ༔ སྲུང་དང་བསྲུང་བར་བྱ་
བ་མི་དམིགས་ཀྱང་༔ སྐུ་གསུང་ཐུགས་ཀྱི་དམ་ཚིག་ཉམས་པ་རྣམས༔ མཉམ་ཉིད་ཆེན་པོའི་ཀློང་དུ་བཤགས་པར་བགྱི༔ མཉམ་ཉིད་དོན་ལ་སྲུང་དུ་མེད་
མོད་ཀྱང་༔ བདག་སོགས་བློ་ཆུང་རྨོངས་པའི་གང་ཟག་རྣམས༔ བདག་དང་བདག་གིར་འཛིན་པའི་མདུད་པས་བཅིངས༔ མཉམ་ཉིད་དོན་ལ་འགལ་བ་
མཐོལ་ལོ་བཤགསཿ རྗེ་བཙུན་བླ་མ་རྣམས་ཀྱི་སྤྱན་ལམ་དུ༔ མ་ཤེས་འཆིང་བས་འབྱོར་ཚོགས་ཆུང་བ་དང་༔ སྨིན་གྲོལ་རིམ་གཉིས་ཀློང་དུ་མ་གྱུར་ཅིང་༔

༄༅། །བཀའ་བཞིན་མ་གྱུར་འགལ་བ་མཐོལ་ལོ་བཤགས༔ ཡི་དམ་ལྷ་ཚོགས་རྣམས་ཀྱི་སྤྱན་ལམ་དུ༔ མངོན་རྟོགས་སྤང་བླང་ཏིང་འཛིན་མ་
གསལ་ཞིང་༔ བསྙེན་སྒྲུབ་ནུས་པ་མངོན་དུ་མ་གྱུར་བའི༔ ལུང་བཞིན་མ་གྱུར་འགལ་བ་མཐོལ་ལོ་བཤགས༔ མཁའ་འགྲོ་ཆོས་སྐྱོང་རྣམས་ཀྱི་སྤྱན་ལམ་དུ
ཚོགས་མཆོད་བསྐང་བ་དུས་ལས་འགྱང་བ་དང་༔ རྩ་བ་ཡན་ལག་ཆག་ཉམས་དྲི་མའི་ཚོགས༔ མན་ངག་འཆལ་བར་ཤོར་བ་མཐོལ་ལོ་བཤགས༔ བཤགས་
བྱ་བཤགས་བྱེད་གཉིས་མེད་རང་གྲོལ་གྱིས༔ མཐའ་བྲལ་ཀློང་ཡངས་ཆེན་པོའི་རང་བཞིན་དང་༔ མཐའ་བྲལ་ཆོས་ཉིད་རང་གྲོལ་རོལ་པ་ཡི༔ ཉག་གཅིག་
རྡོ་རྗེ་སྙིང་པོར་སོར་ཆུད་ཅིང་༔ རྡོ་རྗེ་སྙིང་པོ་གཉིས་མེད་རང་གྲོལ་གྱིས༔ འགྲོ་བའི་དཔལ་དུ་ཀུན་ཏུ་བཟང་པོར་ཤོག༔ ཚོགས་ཕུད་འབུལ་བ་ནི༔ ཧཱུཾ་ཧྲཱིཿ བླ་

མེད་གསང་ཆེན་ཚོགས་ཀྱི་འདོད་ཡོན་ལ༔ རྩ་བརྒྱད་སྟོང་སྦྱར་བདུད་རྩིའི་སྙིང་པོ་ཁོལ༔ དབྱངས་དང་གསལ་བྱེད་གཟུགས་ཀྱི་འཇའ་ཚོན་འཁྲིགས༔ ཡེ་
ཤེས་རྣམ་ལྔའི་འོད་ཟེར་འཕྲོ་བ་འདི༔ རྨད་བྱུང་དཀྱིལ་འཁོར་གཙོ་མཆོག་ལྷ་ལ་འབུལ༔ ཞེས་ཕུལ་ལོ༔ བར་པ་བཤགས་པ་ནི༔ འབྱོར་ཚོགས་འདོད་ཡོན་བསྒྲུབ་རྫས་
དཔག་མེད་ལ༔ བདུད་རྩི་ཡེ་ཤེས་འདྲེས་པའི་རླངས་པ་ཕྱུར༔ ཡི་དམ་དཀྱིལ་འཁོར་ལྷ་ལ་མཆོད་འབུལ་བས༔ རྩ་ལྟུང་དམ་ཚིག་ཆག་མཆིས་ཉེས་པ་བཤགས༔
ཨོཾ་གྷ་ན་ཙཀྲ་སཏྭ་ས་མ་ཡསོགས་ཚང་བར་བརྗོད༔ བསྒྲལ་བ་ནི༔ གཟུགས་ཀྱི་སྙིང་གར་ནི་ཏྲི་འཆར་བ་འདི༔ གཟུགས་ཅན་གཟུགས་མེད་བྲོས་པའི་གོ་སྐབས་གཏོར༔
སྲུང་མའི་མཐུ་ཡི་ཤུགས་ཀྱིས་ཉམས་པ་འདི༔ བདག་མེད་རྟོགས་པའི་ཐོ་བས་ཕྱེ་མ་བརྒྱ༔ ཧཱུཾ་ཧཱུཾ་དགྲ་བགེགས་ཨུ་ཙ་ཏ་ཡ་ཕཊ༔ བསྟབ་པ་ནི༔ ཧཱུཾ༔ བདག་

༄༅། །འཛིན་རཱུ་ཏྲ་དུག་ལྔར་བཅས༔ བསྟན་དགྲ་བསྒྲལ་བ་བཾ་གྱི་ཚོགས༔ ཤ་ཁྲག་དམར་གྱི་དོན་སྙིང་འདི༔ ལྷ་ཚོགས་དགྱེས་པ་བསྐང་
བའི་ཕྱིར༔ ཞལ་དུ་སྟབས་སོ་ཁཱ་རཾ་ཁཱ་ཧི༔ འདི་སྐབས་ཆོས་སྲུང་སྤྱི་སྒེར་གྱི་གཏོར་འབུལ་བསྔོ། དེ་ནས་རིག་པའི་མེ་ཏོག་དོར། སློབ་མ་འཇུག་པའི་གནང་བ་ཞུ་ཞིང་། དལ་གདོང་ཡོལ་གྱིས་བཅད་པར་
བྱའོ།། ༈ གསུམ་པ་དབང་བསྐུར་བའི་ལས་རིམ་དངོས་ལ། སློབ་མ་རྣམས་ལས་རྡོར་གྱིས་སྒོ་དྲུང་ནས་ཁྲུས་བྱ་ཞིང་གུ་གུལ་གྱིས་བདུག་ཅིང་ཡིག་བརྒྱ་བཟླ་བཞིན་པས་ནང་འཁོད་པའི་བར་སློབ་དཔོན་གྱིས། ཇི་ལྟར་
བལྟམས་པ་སོགས་དང་། ཡི་གེ་བརྒྱ་པའི་གཟུངས་ཀྱིས་སྡིག་སྒྲིབ་སྦྱངས་པའི་ཏིང་ངེ་འཛིན་ལ་ཞུགས་ཏེ། ནང་དུ་སླེབ་ནས་སྔར་སྟ་གོན་སྐབས་ལྟར་གླུད་གཏོར་བསྔོ་བ། སྒོམ་དོན་དཀྱིལ་འཁོར་ཤར་སྒོའི་མདུན་སྣ་ཚོགས་རྡོ་རྗེའི་དབུས་
རྭའི་ཐད་ཙམ་དུ་ཡོད་པའི་མོས་པ་བྱ། མཆན། བཀའ་བསྒོ་མཚམས་གཅོད་རྣམས་བྱ་ལ། ཆོས་བཤད་ནི། ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་ཟུང་འཇུག་རྡོ་རྗེ་

འཆང་གི་གོ་འཕང་བླ་ན་མེད་པ་སྟན་ཐོག་འདི་ཉིད་དུ་ཐོབ་པར་བྱ། དེའི་ཆེད་དུ་གསང་སྔགས་རྡོ་རྗེ་ཐེག་པའི་སྨིན་གྲོལ་རིམ་གཉིས་ལ་ཞུགས་ཏེ་གདམས་པའི་གནད་
གསང་ཟབ་མོ་ཐ་དག་བླངས་པར་བྱའོ་སྙམ་པའི་ཀུན་སློང་དང་ལྡན་ཞིང་། ཚིག་དོན་ལ་རྣ་བ་བླག་ཏེ་མི་ཉན་པ་དང་། དོན་བཟང་པོའི་རོ་མྱང་སྟེ་ཡིད་ལ་མི་འཛིན་
པ་དང་། ཐོས་པའི་ང་རྒྱལ་དང་བླ་མ་དང་ཆོས་ལ་ལོག་པར་རྟོག་པ། མཉམ་འགྲོགས་ཀྱི་བརྙས་བཅོས་སོགས་ཉོན་མོངས་རྟོག་པ་དང་འདྲེས་པའི་སྐྱོན་གསུམ་
པོ་བརྟགས་དཔྱད་ལེགས་པར་ཐོངས་ལ་ཡལ་བར་དོར་ཅིག མདོ་སྡེ་སྡོང་པོ་བཀོད་པ་ལས། རིགས་ཀྱི་བུ་བདག་ཉིད་ལ་ནད་པའི་འདུ་ཤེས་བསྐྱེད་པར་བྱའོ། །
ཆོས་ལ་སྨན་གྱི་འདུ་ཤེས་བསྐྱེད་པར་བྱའོ། །ནན་ཏན་ཉམས་སུ་ལེན་པ་ལ་ནད་ཉེ་བར་འཚོ་བའི་འདུ་ཤེས་བསྐྱེད་པར་བྱའོ། །དགེ་བའི་བཤེས་གཉེན་ལ་སྨན་

༄༅། །པ་མཁས་པའི་འདུ་ཤེས་བསྐྱེད་པར་བྱའོ། །ཞེས་གསུངས་པས་འདུ་ཤེས་བཞི་དང་ལྡན་པས་གསན་པར་ཞུ། དེ་ཅིའི་ཕྱིར་ན་དམ་
པའི་ཆོས་ཚིག་བཞི་པ་ཙམ་ཐ་ན་དུད་འགྲོའི་རྣ་ལམ་དུ་ཐོས་ཀྱང་ངན་འགྲོ་ལས་ཐར་བར་འགྱུར་ཏེ། གཎྜིའི་མདོ་ལས། དམ་ཆོས་བཤད་པའི་དུས་བསྟན་ཕྱིར།
རྔའམ་གཎྜི་བརྡུང་བའི་སྒྲ། ཐོས་པས་བྱང་ཆུབ་ཐོབ་གྱུར་ན། ཉན་ཕྱིར་ལྷག་པ་སྨོས་ཅི་དགོས། ཞེས་གསུངས་པའི་ཕྱིར་ན། རང་ཅག་ད་ལྟ་ཆོས་ལ་འཇུག་
པའི་རྒྱུ་དང་། དེར་འཇུག་པའི་རྐྱེན་དང༌། འཇུག་ཡུལ་དམ་པ་སོགས་སྒོ་གང་ནས་ཀྱང་ཐམས་ཅད་འགྲིགས་ཤིང་ཕུན་སུམ་ཚོགས་པ་འདི་ལ་བརྟེན་ནས་ཐར་
བ་དང་ཐམས་ཅད་མཁྱེན་པ་བསྒྲུབ་དགོས་ཏེ། སློབ་དཔོན་ཞི་བ་ལྷས། མི་ཉིད་ཐོབ་པར་མ་གྱུར་ན། །སྡིག་པ་འབའ་ཞིག་དགེ་བ་མེད། །ཅེས་པ་དང༌།

མི་ཡི་གྲུ་ལ་བརྟེན་ནས་ནི། །སྡུག་བསྔལ་ཆུ་བོ་ཆེ་ལས་སྒྲོལ། །ཞེས་གསུངས་པས་དམ་པའི་ཆོས་ལ་ནན་ཏན་གྱིས་སྒྲུབ་པ་ལྷུར་བླངས་དགོས་ཏེ། དེ་ལྟར་
མ་བྱས་ནས་འཁོར་བའི་བྱ་སྤྱོད་ལ་གཡེང་ན་ཚེ་འདིར་སྡུག་བསྔལ་གྱིས་གནོན་ཅིང་། ཕྱི་མའི་སྡུག་བསྔལ་གྱི་རྒྱུ་ཁོ་ན་སྒྲུབ་པར་འགྱུར་བ་ཆོས་ཉིད་ལ། རྣམ་
དབྱེ་ལས། མི་གཙང་འདམ་ན་དྲི་ཞིམ་མེད། །འཁོར་བའི་གནས་སུ་བདེ་བ་མེད། །འབར་བའི་འོབས་ན་བསིལ་བ་མེད། །སྲིད་པ་དག་ན་དགའ་བ་མེད། 
ཅེས་པ་ལྟར་རོ། །དེ་ཡང་མྱུར་དུ་ཆོས་ལ་འཇུག་ཅིང་ལེ་ལོ་དང་ཕྱི་ཤོལ་མེད་པས་གདམས་ངག་གི་བདུད་རྩི་མ་བླང་ན་ལུས་ཅན་དག་གི་སྒྱུ་མའི་ལུས་འདི་ནམ་ཡལ་
ཆ་མེད་ཅིང་འཇིག་པར་སླ་བ་ཡིན་ཏེ། རྒྱ་ཆེན་རོལ་པ་ལས། སྲིད་གསུམ་མི་རྟག་སྟོན་ཁའི་སྤྲིན་དང་འདྲ། །འགྲོ་བའི་སྐྱེ་ཤི་གར་ལ་ལྟ་དང་མཚུངས། །

༄༅། །སྐྱེས་བུའི་ཚེ་སྲོག་ནམ་མཁའི་གློག་དང་འདྲ། །རི་གཟར་འབབ་ཆུ་བཞིན་དུ་མྱུར་མགྱོགས་འགྲོ། །ཞེས་པ་ལྟར་ལགས་ཤིང༌། དེ་
ལྟར་སྙིང་པོ་ལེན་པ་ལ་སྟོན་པ་ཐབས་མཁས་ཐུགས་རྗེའི་མངའ་བདག་ཆེན་པོས་གདུལ་བྱའི་བློ་རིགས་མ་ཟད་བར་དུ་འདུལ་བྱེད་ཀྱི་ཆོས་སྒོ་བསྟན་པ་དེ་ཉིད་དུ་བྱུང་བ་
མཐའ་དག་མདོར་བསྡུ་ན་ཐེག་པ་ཆེ་ཆུང་གཉིས་སུ་འདུ་ལ། དེ་ལ་དབྱེ་ན་མངོན་མཐོའི་ཐེག་པ་གཉིས། ངེས་པར་ལེགས་པའི་ཐེག་པ་གསུམ་དང་ལྔར་དབྱེ་བ་
སོགས་ཡོད་དེ། ལང་ཀར་གཤེགས་པ་ལས། ལྷ་ཡི་ཐེག་དང་ཚངས་པའི་ཐེག །དེ་བཞིན་དུ་ནི་ཉན་ཐོས་དང༌། །དེ་བཞིན་གཤེགས་དང་རང་རྒྱལ་གྱི། །
ཐེག་པ་ཐ་དད་པ་བཤད་དོ། །ཞེས་གསུངས་མོད། འདིར་སྔ་འགྱུར་རྒྱུད་སྡེའི་དབང་དུ་བྱས་ན། ཀུན་བྱེད་རྒྱལ་པོ་ལས། ཐེག་པ་རྣམ་པ་གཉིས་ཡིན་ཏེ།།

མཚན་ཉིད་རྒྱུ་ཡི་ཐེག་པ་དང༌། །འབྲས་བུ་རྡོ་རྗེ་ཐེག་པའོ། །ཞེས་བཀའ་འཁོར་ལོ་གསུམ་དུ་ཕ་རོལ་དུ་ཕྱིན་པའི་ཐེག་པ་དང༌། རྒྱུད་སྡེ་བཞིའམ་དྲུག་གི་
འབྲས་བུ་གསང་སྔགས་རྡོ་རྗེ་ཐེག་པ་ཞེས་གྲགས་ཏེ། དེ་ལ་སྔགས་རྒྱུད་འབྲས་བུའི་ཐེག་པ་འདི་ཉིད་ཁྱད་ཆོས་དུ་མས་འཕགས་ཏེ། ར་ལའི་རྒྱུད་ལས། ལྟ་
བ་སྤྱོད་པ་སེམས་བཟུང་དང༌། །རྒྱུ་དང་ལམ་དང་འབྲས་བུ་དང་། །དུས་དང་ལོངས་སྤྱོད་རྣལ་འབྱོར་དང་། །བདག་གཞན་དུས་དང་དགོས་པ་དང༌། །ངལ་
དུབ་མཐའ་སྤང་ཚེགས་ཆུང་དང༌། །ཚོགས་བསགས་པ་ཡི་ཁྱད་པར་ཏེ། ཁྱད་པར་རྣམ་པ་བཅོ་ལྔ་ཡིས། རིག་འཛིན་ཐེག་པ་ཁྱད་པར་འཕགས། །ཞེས་
གསུངས་ལ། གང་གི་ཕྱིར་འབྲས་བུའི་ཐེག་པ་བྱ་ན། སམྦུ་ཊི་ལས། བསྐལ་པ་བྱེ་བ་དུ་མ་རུ། །འགྲུབ་པར་དཀའ་བའི་སངས་རྒྱས་ཀྱང་། །ཚེ་འདི་

༄༅། །ཉིད་ལ་སྟེར་བས་ན། །འབྲས་བུའི་ཐེག་པ་ཞེས་བྱའོ། །ཞེས་གསུངས་པའི་གསང་སྔགས་ལ་འཕགས་པའི་ཡུལ་དུ་གསར་རྙིང་གི་བརྡ་
མེད་ཅིང་། ལྗོངས་འདིར་སྒྱུར་བྱེད་ལོ་ཙཱ་བ་ལ་ལྟོས་ནས་དེ་ལྟར་གྲགས་པའི་གསར་མའི་ཆོས་སྐད་ལྟར་ན་མི་རིགས་བཞི་ལ་དགོངས་པ། བློ་རིགས་བཞི་ལ་
དགོངས་པ། དུས་ཚོད་བཞི་ལ་དགོངས་པ། སྦྱངས་བྱ་བཞི་ལ་དགོངས་པ། ཕྱིན་ཅི་ལོག་བཞིའི་རྗེས་འཇུག་དྲངས་བའི་ཕྱིར་རྒྱུད་སྡེ་བཞིར་གསུང་བ་ཡོད་
དེ༑ རྡོ་རྗེ་སྙིང་པོ་བཀོད་པའི་རྒྱུད་ལས། བདེ་བར་གཤེགས་པ་དགོངས་པའི་རྒྱུད། །རྣམ་པ་བཞི་རུ་ཡང་དག་བཤད། །བྱ་སྤྱོད་རྣལ་འབྱོར་བླ་མེད་དོ།།
ཞེས་གསུངས་ཤིང༌། འདིར་དེ་དག་ལས་ཁྱད་པར་དུ་མས་འཕགས་པ་གསང་སྔགས་རྙིང་མ་སྟེ། འགྱུར་བྱེད་ཀྱི་ལོ་ཙཱ་བ་གང་ཟག་ཕལ་པའི་མཁས་པ་མ་ཡིན་

པར་སངས་རྒྱས་བྱང་སེམས་ཀྱི་སྤྲུལ་པ་ཤ་སྟག་གིས་བྱས་པའི་དབྱིངས་འཇལ་བའི་རླབས་ཆེ་ཞིང་གོ་སླ་བ། རྒྱུད་སྡེའི་ངོས་ནས་ཀྱང་མདོ་སྔགས་ཀྱི་ཆོས་ཇི་སྙེད་པ་
སྔགས་ལམ་དུ་རྩལ་རྫོགས་སུ་འཆད་ནུས་པའི་རིམ་དགུའི་ཐེག་པར་འཇོག་པ། དོན་དམ་པའི་གནད་ཀྱང་། མདོ་ལམ་གྱི་འོད་ཟེར་ཆེན་པོའི་དབང་བསྐུར་གྱི་
རྣམ་བཞག་ཡོད་པ་འདིར་མངོན་དུ་ཕྱུངས་ནས་བསྟན་པ་ཡོངས་རྫོགས་ཀྱི་ཚུལ་དུ་སྨིན་པར་ནུས་པ་དང་། ཁྱད་པར་དབང་སྒྱུར་ཐབས་ཀྱི་ཐེག་པ་སྟེ་ནང་རྒྱུད་སྡེ་
གསུམ་ལ་ཁམས་ཀྱི་དྲི་མ་བླངས་དོར་གྱི་ངལ་དུབ་ཆེན་པོས་སྦྱངས་མི་དགོས་པར་གཞི་རྫོགས་འཕོ་མེད་ཀྱི་དབྱིངས་ལས་ཆོས་ཐམས་ཅད་རིག་པའི་ཆོ་འཕྲུལ་དུ་གདོད་
མ་ནས་མངོན་པར་བྱང་ཆུབ་པ་བསྐྱེད་པ་མ་ཧཱ་ཡོ་ག དྲན་རིག་ཐམས་ཅད་འོད་གསལ་ཡངས་པ་ཆེན་པོའི་ཀློང་དུ་དབྱིངས་ནས་སངས་རྒྱས་པ་ལུང་ཨ་ནུ་ཡོ་ག

༄༅། །རྒྱུ་རྐྱེན་རྩོལ་སྒྲུབ་ལ་མ་ལྟོས་པར་ད་ལྟའི་རིག་པ་སྐུ་གསུམ་རང་ཆས་སུ་ཚང་བའི་གནད་ཤེས་པས་འཁོར་བ་མིང་མེད་དུ་སངས་རྒྱས་པ་
རྫོགས་པ་ཆེན་པོ་ཨ་ཏི་ཡོ་ག་སྟེ། རྒྱུད་སྡེ་འདི་དག་འཕགས་ཡུལ་དུའང་ཐུན་མོང་ཡོངས་གྲགས་མ་ཡིན་ཏེ། རྒྱུད་ལ་དབང་ཐོབ་པའི་བྱང་སེམས་གྲུབ་ཐོབ།
རིག་འཛིན་མཁའ་འགྲོ་རང་རང་གི་གནས་དང༌། འོག་མིན་རྡོ་རྗེ་བཙུན་མོའི་བྷ་ག་སོགས་དག་པའི་ཞིང་དང༌། འཛམ་གླིང་གི་ཆ་ཤས་སུ་གཏོགས་པ་ཨོ་རྒྱན།།
ཤམ་བྷ་ལ། སིངྒ་ལ། མ་ལ་ཡ་སོགས་ནས་རིག་འཛིན་ཆེན་པོ་བརྒྱད་དང༌། དེ་ལས་ཀྱང་ཁྱད་པར་སློབ་དཔོན་ཀླུ་སྒྲུབ། ཨོ་རྒྱན་ཆེན་པོ། བི་མ་ལ་
སོགས་ཀྱིས་མཁའ་འགྲོའི་གསང་མཛོད་ནས་རྫུ་འཕྲུལ་གྱི་བཀོད་པས་བླངས་ཏེ་བསྒྱུར་བས་རྒྱ་གར་གྱི་སློབ་དཔོན་རྣམས་ལ་ཡོངས་སུ་མ་གྲགས་ཤིང་གནད་ཟབ་པས་།

ཁྱད་པར་དུ་འཕགས་ཏེ། འཕགས་ཆོས་རྒྱས་པར་སྨོས་ཀྱིས་མི་ལང་ངོ༌། དེ་ཡང་ཉི་ཟླ་ཁ་སྦྱོར་ལས། གསང་ཆེན་ངེས་པའི་བཀའ་འདི་ལ། །ཡིད་མི་ཆེས་
པའི་སྐྱོན་དུ་གྱུར། །ཞེས་གསུངས་པའི་ཡིད་ཆེས་འཐད་པ་སྟོན་ཕྱིར་བརྒྱུད་པའི་ལོ་རྒྱུས་མདོར་དྲིལ་ན། ཆོས་དབྱིངས་འོད་གསལ་སྤྲོས་བྲལ་གྱི་ཀློང་། རྒྱ་
ཆད་ཕྱོགས་ལྷུང་བྲལ་བའི་ཞིང་ཁམས་ན་གདོད་མ་ནས་མངོན་པར་སངས་རྒྱས་པའི་སྟོན་པ་ཀུན་ཏུ་བཟང་པོ་ཞེས་གྲགས་པ་ནང་གསལ་ཐིམ་ལ་མ་རྨུགས་པའི་ངོ་བོ་ཅིར་
ཡང་མ་གྲུབ་ལ། སྐུ་གསུམ་ངོ་བོ་ཉིད་ཀྱིས་རྣམ་རོལ་ཆེན་པོར་རྟག་ཏུ་བཞུགས་པའི་ཐུགས་རྗེས་འདུས་མ་བྱས་པའི་རང་གདངས་ལས། རྡོ་རྗེ་འཆང་དང་རིགས་
ལྔའི་སངས་རྒྱས་སོགས་འོག་མིན་དང་ཞིང་ཁམས་ཆེན་པོ་རྣམས་སུ་རྟག་པ་རྒྱུན་གྱི་འཁོར་ལོར་བཞུགས་ཏེ། ཉིད་ལས་མི་གཞན་པའི་འཁོར་རང་སྣང་གི་ཡེ་ཤེས་

༄༅།          །ཀྱི་སྐུ་ཞི་ཁྲོ་རབ་འབྱམས་ལོངས་སྤྱོད་རྫོགས་སྐུའི་དཀྱིལ་འཁོར་རྣམས་འགྱུར་ཆ་ལུགས་དུ་མར་སྣང་ཞིང་། མཚན་དཔེའི་མངའ་བདག་
ཆེན་པོའི་ཐུགས་ཀྱི་གསང་བ་འཛིན་པ་རྣམས་ལ་བླ་མེད་ནང་རྒྱུད་སྡེ་གསུམ་གྱི་དཀྱིལ་འཁོར་རྒྱ་མཚོའི་སྤྲིན་མཐའ་ཡས་པར་བཀོད་དེ། ཡེ་ཤེས་ལྔའི་དགོངས་པས་
སྒྲ་ཚིག་ལས་འདས་པ་རིག་པའི་རྩལ་དབང་བསྐུར་ཏེ་རྒྱལ་བ་དགོངས་པའི་བརྒྱུད་པར་བྱིན་གྱིས་རླབས། དེ་ལྟ་བུར་ལོངས་སྐུ་ཆོས་དབྱིངས་མཉམ་གནས་ཆེན་པོ་
ལས་མ་གཡོས་བཞིན་དུ་ཐུགས་རྗེས་འགྲོ་བ་ལ་དགོངས་ཏེ། མཆོག་གི་སྤྲུལ་སྐུ་དགའ་རབ་རྡོ་རྗེ། རྒྱལ་སྲས་རིགས་གསུམ་མགོན་པོ། རིགས་ཅན་དྲ་མ་
ལྔ༑ སྐལ་ལྡན་རྒྱལ་པོ་ལུང་བསྟན་རྡོ་རྗེ་སོགས་ལ་བརྡ་ཐབས་རྟེན་འབྲེལ་གྱི་སྒོ་ནས་རྒྱུད་སྡེ་རབ་འབྱམས་ཀྱི་དབང་བསྐུར་ཞིང༌། རྒྱུད་དོན་བདེ་བླག་ཏུ་རྟོགས་

པའི་དོན་རྒྱུད་བྱིན་པས་རིག་འཛིན་བརྡ་བརྒྱུད་ལགས་ཤིང་། དེ་ནས་གྲུབ་པ་བརྙེས་པའི་སློབ་དཔོན་ཆེན་པོ་ཧཱུཾ་ཆེན་ཀ་ར་སོགས་ཞི་ཁྲོ་རབ་འབྱམས་ཡོངས་རྫོགས་
མ་ལུས་པའི་དཀྱིལ་འཁོར་གྱི་འབྱུང་གནས་ཆེན་པོ་བརྒྱད་དུ་རིམ་གྱིས་དར་ཞིང་། རེ་ཞིག་ན་དུས་གསུམ་རྒྱལ་བ་ཀུན་གྱི་མཁྱེན་ནུས་བརྩེ་བའི་བྱིན་རླབས་གཅིག་
ཏུ་བསྡུས་པ་ཨོ་རྒྱན་དྷ་ན་ཀོ་ཤའི་མཚོ་གླིང་གི་མེ་ཏོག་པདྨའི་སྦུབས་སུ་རིག་འཛིན་ཆེན་པོ་པདྨ་འབྱུང་གནས་སུ་སྤྲུལ་པ་ལས། རྒྱལ་པོ་ཨིནྡྲ་བྷོ་དྷིས་སྤྱན་དྲངས་ཏེ་
སྲས་ཀྱི་སྐལ་བ་མཛད། རྒྱལ་སྲིད་ཆོས་ཀྱིས་བསྐྱངས། མཐར་འདོད་ཡོན་ལ་ཞེན་པ་སྤོངས་ཕྱིར་རྒྱལ་སྲིད་ཐབས་ཀྱིས་སྤངས་ནས་དུར་ཁྲོད་ཆེན་པོ་རྣམས་སུ་
བརྟུལ་ཞུགས་ཀྱི་སྤྱོད་པ་བསྐྱངས། མ་མོ་མཁའ་འགྲོ་ཐམས་ཅད་དབང་དུ་བསྡུས་ཤིང་ཚོགས་དཔོན་མཛད་། དུར་ཁྲོད་ཆེན་པོ་མེ་རི་འབར་བ་སོགས་སུ་མཆོག་

༄༅། །གི་སྤྲུལ་པའི་སྐུ་དགའ་རབ་རྡོ་རྗེ། ཤྲི་སིང་ཧ་སོགས་རིག་འཛིན་གྱི་ས་ལ་གཤེགས་པའི་པཎ་གྲུབ་དང༌། ལྷ་དང་མཁའ་འགྲོ་གྲུབ་པ་
ཅན་མང་པོ་ལས་ཐུན་མོང་དང་ཐུན་མིན་གྱི་རིག་པའི་གནས་མཐའ་ཡས་པ་གསན། རིག་པ་དང་རྫུ་འཕྲུལ་གྱིས་ལོག་པར་སྨྲ་བའི་མུ་སྟེགས་ཀྱི་སྡེ་རྣམས་ཚར་བཅད།
བྲག་ཕུག་མ་ར་ཏི་ཀར་ལྷ་ལྕམ་མནྡ་ར་བས་དགྱེས་སྡེ་བྱས་ཏེ། ཉེ་རྒྱུའི་སྤྱོད་པས་ཚེ་ལ་དབང་བའི་རིག་འཛིན་བརྙེས། བལ་ཡུལ་ཡང་ལེ་ཤོད་དུ་ཡང་དག་ལས་
ཕྱག་རྒྱ་ཆེན་པོའི་དངོས་གྲུབ་ཐོབ། མཆོད་རྟེན་བདེ་བྱེད་བརྩེགས་པར་སྒྲུབ་སྡེ་བཀའ་བརྒྱད་ཀྱི་སྤྱི་བྱེ་བྲག་གི་སྒྲོམ་བུ་བླངས་ཏེ་རྒྱུད་ལུང་མན་ངག་ཀུན་ལ་དབང་
བསྒྱུར་ནས་ལོ་སུམ་སྟོང་དྲུག་བརྒྱའི་བར་དུ་རྒྱ་གར་འཕགས་པའི་ཡུལ་དུ་བཞུགས་པས། གུ་རུ་མཚན་བརྒྱད་སོགས་སུ་གྲགས་ཤིང་། སྟོན་པ་གཉིས་པ་གྲུབ་

པའི་གཙུག་རྒྱན་ཆེན་པོར་གྱུར་པའི་སྐབས་འཇམ་པའི་དབྱངས་དངོས་ལྷ་གཅིག་ཁྲི་སྲོང་ལྡེའུ་བཙན་གྱིས་སྤྱན་དྲངས། མཐའ་འཁོབ་བོད་གདོང་དམར་མུན་པའི་གླིང་
དུ་བསྟན་པའི་སྒྲོན་མེ་སྦར་བྱེད་གཅིག་པུ་ཉིད་དུ་གྱུར་པའི་ཕྱིར་བྱོན་ཏེ། ཏིང་ངེ་འཛིན་རྡོ་རྗེ་ལྟ་བུས་ལྷ་སྲིན་གདུག་པའི་བརླང་རྒྱུད་གཞོམས་ཏེ། མགུར་ལྷ་དགེ་
བསྙེན་རྣམས་དམ་འོག་ཏུ་བཞག་ཏེ་བསྟན་པ་བསྲུངས་བར་བསྐོས། བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་རྟེན་དང་བརྟེན་པར་བཅས་པ་
བཞེངས་ཏེ་རབ་གནས་མངའ་གསོལ་མཛད། པཎ་ཆེན་བི་མ་ལ་སོགས་པཎྜི་ཏ་ཆེན་པོ། བེ་རོ་སོགས་ལོ་ཙཱ་བ་རྣམས་ལུང་བསྟན་ཅིང་མདོ་སྔགས་ཀྱི་བསྟན་པ་
དར་བར་མཛད། ས་གཞི་གངས་བྲག་རི་ལུང་ཐམས་ཅད་སྒྲུབ་གནས་སུ་བྱིན་གྱིས་རླབས་ཏེ་ཆོས་ཆར་ཆེན་པོ་ཕབས་པས། རྗེ་འབངས་ཉི་ཤུ་རྩ་ལྔས་དགོངས་

༄༅། །པ་ཀློང་དུ་གྱུར་ནས་རིག་འཛིན་གྱི་ས་ལ་གཤེགས། དེའི་ཚེ་བླ་མེད་ནང་རྒྱུད་སྡེ་གསུམ་གྱི་དགོངས་པའི་བཅུད་ཕྱུངས་བ་ཐ་དག་རང་ལ་
བཀའ་བབ་ཚུལ་བསྟན་པ་རྣམས། གསང་བའི་མཛོད་གཉེར་མཁར་ཆེན་ཡེ་ཤེས་མཚོ་རྒྱལ་གྱིས་ཀློང་གསལ་རིག་པ་རྗེད་ངས་དང་བྲལ་བའི་གཟུངས་ཀྱིས་བཟུང་
ཞིང༌། ཌཱཀྐིའི་བརྡ་རིས་རྣམ་གྲངས་མཐའ་ཡས་པར་བཏབ་ནས་སྔ་བའི་གཉེར་ཀ་མཛད། གཞན་ཡང་ཡིག་མཁན་ལེགས་བྱིན་ཉི་མ། སྐེན་པའི་ཕུལ་ལྡན་
མ་རྩེ་མང་། དག་པའི་རབ་ཨ་ཙར་ཡེ་ཤེས་དབྱངས་ལ་སོགས་པས་བྲི་གཞི་ངོ་མཚར་དང་ལྡན་པར་བཀོད་ནས་སློབ་དཔོན་ཉིད་ཀྱིས་རབ་ཏུ་གནས་ཤིང་མཐོང་གྲོལ་
དུ་བྱིན་གྱིས་བརླབས། མ་འོངས་འདོན་པའི་ལས་འཕྲོ་དང་ལྡན་པ་རྣམས་ལ་སྨོན་ལམ་དབང་བསྐུར་གཏད་རྒྱ་ལུང་བསྟན་འགྲོ་བའི་དོན་རླབས་ཆེན་འགྲུབ་པའི་

ཐུགས་བསྐྱེད་སྨོན་ལམ་གྱིས་མཚམས་སྦྱར་ཏེ། མཚོན་བྱ་དོན་གྱི་མན་ངག་སྐུ་གསུམ་རང་བྱུང་གི་སྒྲོམ། མཚོན་བྱེད་ཚིག་གི་དཔེ་རྒྱུད་མྱོང་གྲོལ་སྐུ་གསུང་ཐུགས་
ཀྱི་རྟེན་རྣམས། དམ་པའི་ཆོས་མི་ནུབ་པ་དང༌། གདམས་ངག་མི་འཕྱུག་པ་དང༌། བྱིན་རླབས་མི་ཡལ་བ་དང༌། བརྒྱུད་ཐག་ཉེ་བ་སྟེ་དགོས་པ་བཞིའི་ཕྱིར་
དུ་ས་རྡོ་རི་བྲག་ཆུ་ཤིང་ལ་སོགས་པར་འབྱུང་བ་ལྔའི་རྒྱས་བསྡོམས་ཏེ་སྦས་པ། གཏེར་སྟོན་སངས་རྒྱས་བླ་མ། ཉང་ཡབ་སྲས་ནས་བཟུང་རིམ་པར་དེང་གི་བར་
དུ་དུས་རྟགས་དང་མཚུངས་པར་བྱོན་ཏེ་འགྲོ་དོན་བརླབས་པོ་ཆེར་མཛད་མོད། ད་ལན་ཁྱེད་རང་རྣམས་ལ་རྣམ་ཐར་མདོར་བསྡུས་ཏེ་བཤད་པ་ལྟར་གྱི་གཏེར་ཆེན་
རིག་འཛིན་ཀློང་གསལ་སྙིང་པོ་ཉིད་ཀྱི་ཆོས་སྐལ་དུ་བབ་པའི་བླ་རྫོགས་ཐུགས་གསུམ་ཆིག་དྲིལ་དུ་བྱུང་བ་སྟེ། གཞུང་ལས། ཨེ་མ་ཧོ། ཚེ་འདིར་མ་ཆགས་

༄༅། །འཇིག་རྟེན་བློས་ཐོང་བ༔ རྡོ་རྗེ་སྙིང་པོའི་དོན་ལ་ལོངས་སྤྱོད་ཅིང་༔ དཔལ་རི་པདྨ་འོད་དུ་འོང་འདོད་ཀུན༔ བླ་མ་སྤྲུལ་སྐུའི་སྒྲུབ་
པ་འདི་ལ་འབད༔ འདི་སྒྲུབ་དོན་འདི་ཡུལ་དུ་སུས་འཆང་བ༔ དམ་ཚིག་དབང་གི་བླ་མ་ང་ཡི་དྲུང་༔ འོང་གྱུར་པདྨས་ཞལ་གྱིས་བཞེས་པ་ཡིན༔ ཞེས་
དང༌། སྒོ་གསུམ་འདི་ལ་འབད་པའི་འབྲས་བུ་ནི༔ ལོངས་སྐུ་བདེ་ཆེན་ཞིང་དུ་མངོན་སངས་རྒྱས༔ ཞེས་དང༌། མཐར་ཕྱིན་ཆོས་སྐུ་རང་ལ་སྨིན་པ་སྟེ༔ 
སངས་རྒྱས་གཞན་དུ་ཚོལ་བའི་འོས་མ་ཡིན༔ ཟབ་ལམ་འདི་ཡང་སྤྲུལ་སྐུའི་ཐུགས་ལ་བསྟིམ༔ ཞེས་གསུངས་པ་དང༌། ཨེ་མ་ངོ་མཚར་རྨད་བྱུང་བ༔ རིམ་
དགུའི་ཐེག་པའི་རྩེ་རྒྱལ་རྫོགས་པ་ཆེ༔ བརྒྱད་ཁྲི་བཞི་སྟོང་སྙིང་པོ་ཨ་ཏིའི་དོན༔ རྡོ་རྗེ་སྙིང་པོའི་ཡང་ཞུན་ཡེ་ཤེས་ཆེ༔ བདག་གི་ཡི་གར་བབ་པ་ཁྱོད་ལ་འབོ༔

ཞེས་དང༌། སངས་རྒྱས་འདོད་ན་སྒྲུབ་པ་འདི་ལ་གྱིས༔ འདི་ནི་པད་འབྱུང་ཐུགས་བཅུད་གཅིག་པུ་སྟེ༔ བསྒྲུབ་པས་སྐུ་གསུམ་སངས་རྒྱས་ས་ལ་རེག༔ ༔
བསྐྱེད་རྫོགས་གང་ལ་གཅེས་པ་ཕུང་པོའི་མིག་བཞིན་ནོ༔ ཅེས་ལང་གྲོ་ལོ་ཙཱ་བ་ཆེན་པོ་སོགས་ལ་མཆིམས་ཕུ་བྲེ་གུ་དགེའུའི་ཀེའུ་ཚང་དུ་མནོག་ཆོས་སུ་བཙལ་ཞིང༌། །
ཆོས་ཀྱི་བདག་པོ་ཉིད་ཀྱིས་ཐུགས་ཉམས་སུ་བསྟར་བ་ཙམ་གྱིས་བརྒྱད་པ་མི་གཡོ་བའི་ས་མཆོག་བརྙེས་ཤིང་། རྒྱལ་བ་མེ་ཏོག་བཀོད་པར་འཚང་རྒྱའི་ལུང་བསྟན་
བརྙེས་ཤིང་། རྔ་ཡབ་པདྨ་འོད་དུ་དག་སྣང་ལ་ཉུལ་བའི་ཚེ་གསང་བའི་ཞིང་ཁམས་ཀྱི་བཀོད་པ་ལས་གུ་རུ་རིན་པོ་ཆེ་སྐུ་གསུམ་དུ་བཞེངས་ཏེ་དོན་རྒྱུད་ཀྱི་བཀའི་ཆུ་
བོ་དབབ་ཅིང་། རྒྱལ་ཐེབས་སྤྱི་བླུགས་ཀྱི་དབང་བསྐུར་བས་དབྱེར་མི་ཕྱེད་པའི་སྐུ་ལྔ་ལྷུན་གྲུབ་རྡོ་རྗེ་འཆང་གི་རྣམ་པར་གྱུར་པ་རྒྱས་པར་རྣམ་ཐར་སོགས་སུ་གསལ་

༄༅། །བ་ལས་འདིར་སྨོས་ཀྱིས་ག་ལ་ལོངས་ཏེ། དེ་ལྟ་བུའི་སྐུ་གསུམ་ཞི་ཁྲོ་རབ་འབྱམས་ཀྱི་དཀྱིལ་འཁོར་ཆེན་པོ་ཕྱི་བསྐྱེད་རིམ་གྱི་སྤྲོས་པ་ཐ་
དག་བསྐྱེད་པ་མ་ཧཱ་ཡོ་ག ནང་ལུས་དཀྱིལ་རྩ་ཐིག་རླུང་གསུམ་གྱི་ཉམས་ལེན་ཐ་དག་རྫོགས་པ་ཨ་ནུ་ཡོ་ག གསང་བ་རང་བྱུང་བྱང་ཆུབ་ཀྱི་སེམས་འོད་གསལ་
ཐིག་ལེ་ཉག་གཅིག་གཞི་ཁྲེགས་ཆོད་དང༌། ལམ་ཐོད་རྒལ་གྱིས་གདོད་མའི་ཆོས་ཟད་ཆེན་པོའི་ས་ལ་སྐྱེལ་བར་བྱེད་པ་ཡོ་ག་རྣམ་གསུམ་གྱི་དགོངས་བཅུད་གཅིག་
ཏུ་དྲིལ་བ་ཉིད་ཀྱི་སློབ་དཔོན་གྱི་བྱ་བར་འོས་པ་ལ་སྒྲུབ་པ་སྔོན་དུ་འགྲོ་ཞིང་བདག་ཉིད་འཇུག་པའི་ཆོས་གྲུབ་དགོས་པ་ལ། ཨ་ནུའི་བདག་བསྐྱེད། མ་ཧས་
མདུན་བུམ་བསྐྱེད་དེ་དཀྱིལ་འཁོར་གྱི་ལྷ་དང་རང་ཉིད་འབྲས་ཆོས་ཉེར་ལྔ་རྫོགས་ཤིང་གཞི་འབྲས་དབྱེར་མི་ཕྱེད་པའི་རིག་པའི་ཀློང་ལས་ནམ་ཡང་འདའ་མ་མྱོང་བའི་

ལྟ་དོན་དྲན་པའི་དོན་གྱིས་གསལ་འདེབས་མེ་ཏོག་དོར་ཞིང་། ཁྱེད་ཅག་རྡོ་རྗེ་སློབ་མ་རྣམས་སློབ་ཏུ་ཆུགས་པའི་གནང་བ་བཅས་ཞུས་གྲུབ་པ་ཡིན། ད་ནི་གཞུང་
ལས། མཎྜལ་གསོལ་གནང་སྡོམ་བཟུང་མིག་རས་དང་༔ མེ་ཏོག་གཏད་ཅིང་བསང་དང་དྲིས་ལན་དང་༔ སེམས་བསྐྱེད་གསང་སྡོམ་ནང་འཇུག་དམ་ལ་བཞག༔
ཡེ་ཤེས་དབབ་གསོལ་ཁ་དོག་མེ་ཏོག་འབུལ༔ སྤྱན་དབྱེ་དཀྱིལ་འཁོར་བསྟན་དང་སྤྲོ་བ་བསྐྱེད༔ ཅེས་དོན་ཚན་བཅོ་བརྒྱད་ཀྱིས་དངོས་གཞི་རང་གི་སྔོན་འགྲོ་
མཆིས་པ་ལས། དང་པོ་མཎྜལ་འབུལ་བ་ནི། ཀློང་གསལ་ཉི་མའི་སྙིང་པོ་ལས། བུ་དང་ཆུང་མ་ནོར་གྱི་དབྱིག །རབ་ཏུ་གཅེས་དང་ཡིད་འཐད་འབུལ། །
ཞེས་གསུངས་པས་ལུས་ལོངས་སྤྱོད་དུས་གསུམ་དགེ་ཚོགས་དང་བཅས་པ་འབུལ་བའི་མཚོན་བྱེད་དུ་ཞིང་ཁམས་འབུལ་བར་ཞུ། དེ་ནས་གཉིས་པ་ཞུ་གསོལ་བྱ་བ་

༄༅། །ནི༑ ཁྱེད་རང་རྣམས་ལུས་གུས་པས་ཐལ་མོ་སྦྱོར། ངག་གུས་པས་གསོལ་འདེབས་ཀྱི་ཚིག་བརྗོད་པ་དང༌། ཡིད་ཐ་མལ་གྱི་རྟོག་
ཞེན་སྤངས་ལ། ཐེག་མཆོག་གསང་བའི་གསང་བ་ཉིད་ཀྱི་ཐར་མཆོག་གི་གོ་འཕང་དེ་སྦྱིན་དུ་གསོལ། དེར་ཞུགས་པའི་ཚུལ་སྟོན་དུ་གསོལ་སྙམ་པས་གོ་འཕང་
དེ་ལ་རྐམ་པའི་གདུང་བ་དུང་ངེ་བ་གྱིས་ལ་འདི་རྗེས་ཟློས་ལན་གསུམ་མཛོད། ཨེ་མ་མཁྱེན་ལྡན་ཐུགས་རྗེ་ཅན༔ ཐེག་པ་མཆོག་ཉིད་བདག་ལ་སྩོལ༔ ཐར་
པ་ཆེན་པོའི་མཆོག་ཉིད་དུ༔ མགོན་པོས་བདག་ཉིད་གཞུག་ཏུ་གསོལ༔ གསུམ་པ་གནང་བ་སྦྱིན་པ་ནི༔ བླ་མ་དང་དཀྱིལ་འཁོར་གྱི་ལྷ་ཐ་དད་དུ་མེད་པའི་
རིགས་འདུས་མ་ཧཱ་གུ་རུའི་འདི་སྐད་ཅེས་གནང་བར་མོས། ཨེ་མ་སྐལ་ལྡན་ཆོས་ཀྱི་སྲས༔ ཚེ་གཅིག་སངས་རྒྱས་འགྲུབ་པའི་ཐབས༔ གསང་ཆེན་ཐབས་ལ་

མཁས་པ་སྟེ༔ ཐབས་ཀྱིས་འཇུག་པའི་གདམས་པ་ལོངས༔ བཞི་པ་སྡོམ་བཟུང་ནི༔ སྡོམ་པ་གསུམ་པོ་སྟབས་གཅིག་ཏུ་སྔར་བླངས་མོད་ཀྱང་ད་དུང་བརྟན་
པའི་ཕྱིར་ཡི་དམ་དུ་ཆོས་ལ་ཐོག་མར་ཞུ་བའི་ཕྱིར་འདིའི་རྗེས་ཟློས་མཛོད༔ ཧྲཱིཿ ཙཎྜ་དགྱེས་པར་རོལ་པ་ཡི༔ སློབ་དཔོན་མཆོག་ཉིད་དགོངས་སུ་གསོལ༔
བྱང་ཆུབ་ཆེན་པོའི་ཚུལ་སྟོན་པ༔ མགོན་པོ་ཆེན་པོ་བདག་འཚལ་ལོ༔ དེ་ཉིད་དམ་ཚིག་རིམ་པ་དང་༔ བྱང་ཆུབ་སེམས་ཀྱང་བདག་ལ་སྩོལ༔ སངས་རྒྱས་
ཆོས་དང་དགེ་འདུན་ཏེ༔ སྐྱབས་གསུམ་དག་ཀྱང་བདག་ལ་སྩོལ༔ ཐར་པ་ཆེན་པོའི་གྲོང་མཆོག་ཏུ༔ མགོན་པོས་བདག་ཉིད་གཞུག་ཏུ་གསོལ༔ དཀྱིལ་
འཁོར་དུ་འཇུག་ཅིང་དབང་བཞི་ཡོངས་སུ་རྫོགས་པར་བྱེད་པ་ལ་གཞི་རྟེན་དུ་ལམ་གྱི་རྨང་རྡོར་སྐྱབས་སུ་འགྲོ་བ་ཉན་རང་དང་ཐུན་མོང་ཡིན། བྱང་ཆུབ་ཏུ་སེམས་

༄༅། །བསྐྱེད་པ་ནི་ཕར་ཕྱིན་དང་རྡོ་རྗེ་ཐེག་པའི་ཁྱད་ཆོས་ཡིན་པའི་ཕྱིར་དེ་བླང་བའི་དོན་དྲན་བཞིན་པས་མདུན་གྱི་ནམ་མཁར་བླ་མ་དང་དཀྱིལ་
འཁོར་གྱི་ལྷ་ཚོགས་དཔང་པོར་གྱིས་ལ་འདིའི་རྗེས་ཟློས་མཛོད༔ དཀོན་མཆོག་གསུམ་ལ་བདག་སྐྱབས་མཆི༔ སྡིག་པ་ཐམས་ཅད་སོ་སོར་བཤགས༔ འགྲོ་
བའི་དགེ་ལ་རྗེས་ཡི་རང་༔ སངས་རྒྱས་བྱང་ཆུབ་ཡིད་ཀྱིས་བཟུང་༔ སངས་རྒྱས་ཆོས་དང་ཚོགས་མཆོག་ལ༔ བྱང་ཆུབ་བར་དུ་སྐྱབས་སུ་མཆི༔ རང་
གཞན་དོན་གཉིས་རབ་བསྒྲུབ་ཕྱིར༔ བྱང་ཆུབ་སེམས་ནི་བསྐྱེད་པར་བགྱི༔ བྱང་ཆུབ་མཆོག་གི་སེམས་ནི་བསྐྱེད་བགྱི་ནས༔ སེམས་ཅན་ཐམས་ཅད་བདག་
གིས་མགྲོན་དུ་གཉེར༔ བྱང་ཆུབ་སྤྱོད་མཆོག་ཡིད་འོང་བསྐྱེད་པར་བགྱི༔ འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག༔ ཡང་སྔགས་སྡོམ་ཐུན་མོང་དང་

ཁྱད་པར་བ་བླང་བའི་དོན་གྱིས་འདིའི་རྗེས་ཟློས་གྱིས། ཧཱུཾ༔ ཙཎྜ་དགྱེས་པར་རྣམ་རོལ་པ༔ སློབ་དཔོན་མཆོག་ཉིད་དགོངས་སུ་གསོལ༔ དུས་འདི་ནས་
བཟུང་བྱང་ཆུབ་བར༔ དཀོན་མཆོག་གསུམ་བཟུང་མི་བཏང་ངོ་༔ རྡོ་རྗེའི་རིགས་ཀྱི་དམ་ཚིག་ཏུ༔ རྡོ་རྗེ་དྲིལ་བུའི་ཕྱག་རྒྱ་དང་༔ བྱང་ཆུབ་སེམས་ནི་སྤངས་
མི་བྱ༔ རིན་ཆེན་རིགས་མཆོག་ཆེན་པོ་ཡི༔ དམ་ཚིག་ཡིད་དུ་འོང་བ་ལ༔ སྦྱིན་པ་རྣམ་བཞི་རྟག་ཏུ་སྦྱིན༔ པདྨའི་རིགས་མཆོག་དག་པ་ཡི༔ ཕྱི་ནང་
གསང་བའི་སྡོམ་པ་གསུམ༔ ཐེག་པ་གསུམ་གྱི་ཆོས་རྣམས་བཤད༔ ལས་ཀྱི་རིགས་ཀྱི་དམ་ཚིག་ཏུ༔ སྡོམ་པ་ཐམས་ཅད་ལྡན་པ་ནི༔ ཡང་དག་ཉིད་དུ་
བཟུང་བར་བགྱི༔ མཆོད་པའི་ལས་ཀྱང་ཅི་ནུས་བགྱི༔ བྱང་ཆུབ་སེམས་ནི་བླ་ན་མེད༔ དམ་པ་བདག་གིས་བསྐྱེད་བྱས་ནས༔ སེམས་ཅན་ཀུན་གྱི་དོན་

༄༅། །གྱི་ཕྱིར༔ བདག་གིས་སྡོམ་པ་མ་ལུས་བཟུང་༔ མ་བསྒྲལ་བ་རྣམས་བསྒྲལ་བ་དང་༔ མ་གྲོལ་བ་རྣམས་གྲོལ་བ་དང་༔ དབུགས་
མ་བྱུང་རྣམས་དབུགས་དབྱུང་ཞིང་༔ སེམས་ཅན་མྱ་ངན་འདས་ལ་འགོད༔ དེ་ལྟར་སྟ་གོན་དང་དངོས་གཞི་གཉིས་ཆར་གྱི་སྡོམ་ཆོག་བླངས་བ་འདིའི་དངོས་གཞི་
ལ་ལྟོས་ནས་བསྲུང་བར་དབང་བར་བྱས་པ་ཡིན་ནོ། །ལྔ་པ་གདོང་གཡོག་མིག་རས་སྟེར་བ་ནི༔ ཅོད་པཎ་དམར་པོ་འདི་ཉིད་ཁྱེད་རང་རྣམས་ལ་བྱིན་པས་དབང་
གི་དཀྱིལ་འཁོར་དུ་བཞུགས་པའི་རིགས་ཀྱི་རྟགས་སུ་གནང་བའོ་སྙམ་པས་འཆིང་བར་མཛོད། ཨོཾ་ཙཀྵུ་བྷནྡྷ་ཝ་ར་མ་ན་ཡེ་ཧཱུཾ༔ དྲུག་པ་མེ་ཏོག་ནི༔ ཁྱེད་རང་
རྣམས་ཐེག་པ་ཆེན་པོའི་སྒོར་འཇུག་པ་ལག་སྟོང་དུ་མི་རུང་བས་ཨུ་དུམ་ཝ་རའི་མེ་ཏོག་རེ་འཛིན་པར་བསྒོམ༔ ཨ་ཁཾ་ཝི་ར་ཧཱུཾ༔ ཞེས་ཐལ་མོ་སྦྱར་བའི་བར་དུ་

འཛིན་དུ་འཇུག་གོ༔ བདུན་པ་དྲི་ཡིས་བསང་བ་ནི། ལས་བུམ་གྱིས་ཆུ་ཡིས་འཐོར་ལ། ལས་ཀྱི་རྡོ་རྗེའི་ཆུ་འདི་ཡིསཿ ཐུན་མོང་མཚན་མའི་དྲི་མ་སྦྱངས༔ ཨོཾ་བཛྲ་
ཨ་མྲྀ་ཏ་ཨུཏྟ་ཀ་ཧཱུཾ་ཧཱུཾ༔ ཅེས་པས་དངོས་འཛིན་གྱི་དྲི་མ་མཐའ་དག་སྦྱངས་པའི་བྱེད་ལས་ཅན་དུ་དམིགས། བརྒྱད་པ་དྲི་ལན་ལ་དྲི་བ་ནི། བུ་ཁྱོད་སྙིང་པོ་ཡེ་
ཤེས་སུ་འགྲོ་བ་ལགས་སམ༔ དེའི་ལན་གདབ་པ་འདིའི་རྗེས་ཟློས་ཀྱིས། སྐལ་ལྡན་བདག་བདེ་བ་ཆེན་པོ་ལའོ༔ ཡང་དེའི་ཆེད་དུ་སྤྱོད་པ་གང་ཡིན་དྲི་བ་
ནི༔ དེ་ལ་ཅི་ཞིག་བྱ་བ་སྤྱོད༔ དེའི་ལན་རྗེས་ཟློས་གྱིས། རྒྱལ་བ་མཆོག་གི་དམ་ཚིག་གོ༔ དགུ་པ་སེམས་བསྐྱེད་པ་ནི༔ ཁྱེད་རང་རྣམས་ཀྱིས་མར་
གྱུར་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་སངས་རྒྱས་ཀྱི་ས་ལ་འགོད་པར་མོས་པའི་ཀུན་རྫོབ་བྱང་ཆུབ་ཀྱི་སེམས་དེ་ཉིད་ཀྱི་ངོ་བོ་ཟླ་བའི་

༄༅། །དཀྱིལ་འཁོར་ཉ་གང་བ། དེའི་སྟེང་དུ་དོན་དམ་བྱང་ཆུབ་ཀྱི་སེམས་ཆོས་ཐམས་ཅད་ཀྱི་གནས་ལུགས་འདུས་མ་བྱས་པའི་ངོ་བོ་རྡོ་རྗེ་དཀར་
པོ་རྩེ་ལྔ་པ་འོད་ཟེར་ལྔ་ཀུན་ནས་འཕྲོ་བ་དང་བཅས་པ་སྙིང་གར་བསྒོམས་ཤིག དེ་གཉིས་དབྱེར་མེད་དུ་ལམ་དུ་ཁྱེར་བར་གྱིས་ལ་ཐམས་ཅད་རྣལ་འབྱོར་བྱང་
ཆུབ་ཀྱི་སེམས་བསྐྱེད་པར་བགྱིའོ། །ཞེས་པའི་སྒྲ་དོན་ཅན་གྱི་སྔགས་འདིའི་རྗེས་ཟློས་ལན་གསུམ་གྱིས་ཐུན་མོང་མ་ཡིན་པའི་སེམས་བསྐྱེད་ཅིག ཨོཾ་སརྦ་ཡོ་
ག་ཙིཏྟ་ཨུཏྤཱ་ཏ་ཡ་མི༔ ཞེས་བརྗོད་དུ་བཅུག་ལ་རྡོ་རྗེ་སྙིང་གར་བཞག བརྟན་པར་བྱ་བ་རྡོ་རྗེ་ལག་ཏུ་གཏད་ལ། ཨོཾ་སུ་ར་ཏ་སྟྭཾ༔ ཨ་ཧོ་སིདྡྷི་ཡ་ཐ་སུ་ཁཾ་བརྗོང། བཅུ་པ་གསང་
སྡོམ་ནི༔ འདི་ལྟར་ཡང་གསང་བྱིན་རླབས་འདི༔ དམ་མེད་རྣ་བར་ཐོས་མི་རུང་༔ ལོག་ལྟས་གསང་སྔགས་ལ་སྨད་ན༔ ངན་འགྲོའི་རྒྱུ་སྟེ་གསང་བར་

གདམས༔ ཞེས་གསུངས་པས་དཀྱིལ་འཁོར་དུ་ཞུགས་ཀྱང་སྔགས་ཀྱིས་སྤྱོད་ཡུལ་ལ་མི་དད་ཅིང་སྐྲག་པའི་རིགས་ལ་གསང་བར་གདམས་པ་སྟེ་རྩ་ལྟུང་བདུན་པ་
ཆེད་དུ་བསྲུང་བར་བསྟན་པ་ཡིན་ནོ། །སརྦ་ན་ར་ཀན༔ དེ་དག་གི་ཕྱི་འཇུག་གི་རིམ་པ་གྲུབ་ནས༔ བཅུ་གཅིག་པ་ནང་འཇུག་གི་དང་པོ་སློབ་དཔོན་གྱིས་
སྔགས་དང་ཕྱག་རྒྱས་དཀྱིལ་འཁོར་གྱི་ཚད་མེད་རྣམ་བཞིའི་སྒོ་བྱེ་བར་གྱུར་པའི་སློབ་དཔོན་གྱི་ཕྱག་གི་རྡོ་རྗེ་ལ་འཇུས་ཏེ་ཤར་སྒོ་ནས་རིམ་པར་གཡས་བསྐོར་གྱིས་སྒོ་
བཞིར་འཇུག་པའི་མོས་པ་མཛོད་ལ་འདིའི་རྗེས་ཟློས་གྱིས། ཧཱུཾ༔ བླ་མེད་ཞིང་འདིར་ཕྱག་འཚལ་སྐྱབས་མཆིས་ནས༔ བཅོམ་ལྡན་རྒྱལ་བ་རིགས་ལྔས་རྗེས་
འཛིན་ཏེ༔ དྲི་བྲལ་དབང་བཞིས་སྨིན་ཅིང་རྒྱུད་གྲོལ་ཏེ༔ ཡེ་ཤེས་རྣམ་ལྔ་མངོན་དུ་གྱུར་པར་ཤོག༔ ཨ་ཏི་པཱུ་ཧོ༔ ཞེས་དཀྱིལ་འཁོར་གྱི་ལྷ་ལ་ཕྱག་འཚལ་

༄༅། །བའི་མོས་པ་མཛོད། སྟབས་བདེ་ན་དཀྱིལ་འཁོར་ལ་བསྐོར་ཏེ་ཕྱག་འཚལ་དུ་གཞུག་གོ། བཅུ་གཉིས་པ་དམ་ལ་བཞག་པ་ནི༔ རྣམ་རྒྱལ་བུམ་པའི་ཆུ་དུང་ཞལ་ནས་བླུད་
ལ༑ འདི་ནི་ཁྱོད་ཀྱི་རྡོ་རྗེའི་ཆུ༔ བསྲུང་ན་ཚེ་འདིར་སངས་རྒྱས་ཐོབ༔ ཉམས་ན་དམྱལ་བར་ལྟུང་ལ་རེ༔ དེ་བས་དམ་ཚིག་རྟག་ཏུ་སྲུངས༔ ཨོཾ་ཨཱཿཧཱུཾ་
སརྦ་པཉྩ་ཨ་མྲྀ་ཏ་ཨ་ཀཱ་ས་མ་ཡཱ་ཧཱུཾ༔ དེ་ལྟ་བུའི་ཆུ་དེ་ཁེ་ཉེན་གཉིས་དང་ལྡན་པ་བཞག་པ་ལྕེ་ཐོག་ཏུ་བཞག་ཀྱང་བབ་པ་སྙིང་དབུས་སུ་འབབ་སྟེ། དམ་ཚིག་
བསྲུང་ན་ཡེ་ཤེས་སེམས་དཔར་གྱུར་ནས་བྱིན་གྱིས་རླབས་ཅིང་ཕན་བདེའི་འབྱུང་གནས་བྱེད་ལ། ཉམས་ན་བཛྲ་ཡཀཱ་ཀྲོ་ཏ་ཞེས་བྱ་བའི་སྡིག་པ་མགོ་དགུ་པར་གྱུར་
ནས་ཁྱོད་ཀྱི་སྙིང་ཁྲག་འཇིབ་ཅིང་། ད་ལྟ་ཚེ་ཐུང་ནད་མང་། ཕྱི་མའི་ཚེ་རྡོ་རྗེ་དམྱལ་བར་འཚེད་པར་འགྱུར་རོ། །དེ་བས་བླང་དོར་གྱི་རིགས་རྣམས་སྲོག་ལ་

བབ་ཀྱང་འབད་པ་དྲག་པོས་ནན་ཏན་བྱའོ། །དེ་ལྟ་བུའི་རྩ་བ་སྐུ་གསུང་ཐུགས་ཀྱི་དམ་ཚིག ཡན་ལག་གི་དམ་ཚིག་ཉེར་ལྔ་སོགས། མདོར་ན་སྤྱི་དང་ཁྱད་པར་
ལྷག་པའི་དམ་ཚིག་གི་རྣམ་གྲངས་ཀྱིས་བསྡུས་པའི་བསྲུང་མཚམས་ལས་མི་འདའ་བར་བྱ་དགོས་ཕྱིར་ས་མཚམས་ཐ་དག་ཚུལ་བཞིན་ཤེས་དགོས་པ་ཡིན་ལ། དམ་
ཚིག་ནི་དེ་ལས་འདའ་བར་བྱ་བ་མ་ཡིན་པའི་ཕྱིར་རོ། །རྡོ་རྗེ་སྤྱི་བོར་བཞག་ལ། དེ་རིང་ཕྱིན་ཆད་བུ་ཁྱོད་ཀྱིས༔ བསྒྲུབ་བྱའི་དཀྱིལ་འཁོར་ང་ཡིན་པས༔ བླ་མས་
གསུངས་པ་རྡོ་རྗེའི་ཚིག༔ རྟག་ཏུ་ཡིད་ལ་གནས་པར་གྱིས༔ ཞེས་དེང་ནས་ཁྱོད་ཀྱིས་བླ་མས་ཇི་ལྟར་བགོས་པའི་ངག་ལ་མཉན་དགོས་པ་ཡིན་ཏེ། ཡང་ཏིག་
ལས། བླ་མ་ལས་ནི་བཀའ་བླང་ཞིང་༔ གུས་པས་འདུད་པའི་སེམས་བྱ་སྟེ༔ བསྙེན་དང་བདེ་བའི་ངག་དག་གིས༔ བརྟུལ་ཞུགས་ཅན་གྱི་དོན་རྣམས་

༄༅། །འགྲུབ༔ ཞེས་གསུངས་པ་ཡིན་ནོ༔ དེ་ལྟར་སྡོམ་པ་ལ་གནས་ཕྱིན་ཕྱི་ནང་གསང་བའི་ཕྱག་རྒྱ་རྣམས་འཆང་བ་ལ་དབང་བས་ཁྱེད་རང་
རྣམས་ཀྱི་དམ་ཚིག་གི་རྡོ་རྗེ་དྲིལ་བུ་འདི་འདྲ་བ་ཕྱག་རྒྱའི་རྟགས་སུ་འཆང་ལ་དོན་གྱི་ཕྱག་རྒྱ་དང་མི་འབྲལ་བར་གྱིས་ཤིག༔ རྡོ་རྗེ་དྲིལ་བུ་གཏད་ལ༔ ཨུ་དུཾ་ཝ་རའི་མེ་
ཏོག་བཞིན༔ བརྒྱ་ལམ་ལ་ནི་རེ་འགའ་ཞིག༔ འབྱུང་འགྱུར་ཡང་ནི་མི་འབྱུང་ངོ་༔ གསང་སྔགས་སྤྱོད་པའི་ཚུལ་འབྱུང་བ༔ དེ་བས་ཀྱང་ནི་དཀོན་པ་སྟེ༔
སྐལ་བ་མཆོག་དེ་མ་དོར་ཅིག བཅུ་གསུམ་པ་ཡེ་ཤེས་དབབ་པ་ནི༔ ཐོག་མར་ཡེ་ཤེས་དབབ་པའི་ཕྱིར་དུ་ཐལ་མོ་སྦྱོར་ལ་གསོལ་བ་བཏབ་པ་འདི་ལྟར་རྗེས་
ཟློས་གྱིས། ཧྲཱི༔ བདེ་གཤེགས་ཀུན་འདུས་ཉེ་བར་དགོངས༔ ཡེ་ཤེས་བདག་ལ་དབབ་པར་མཛོད༔ ལན་གསུམ། འོ་ཡེ་ཤེས་དབབ་པ་དངོས་ལ་ཁྱེད་

རང་རྣམས་ལུས་དྲང་པོར་བསྲངས། རླུང་རང་སོར་ཞོག ཡིད་ཐ་མལ་འཁྲུལ་འབྱམས་ཀྱི་དབང་དུ་མ་བཏང་བར་དམིགས་པ་བརྟན་པོས་འདི་ལྟར་གྱིས་ཤིག
འོ་སྐོལ་རྣམས་འདུག་པའི་གནས་ཁང་ཡུལ་ཁམས་འདི་ཐམས་ཅད། ཐ་མལ་གྱི་ཡུལ་མིན་པར་ཡེ་ཤེས་འོད་ལྔ་ལས་གྲུབ་པའི་གཞལ་ཡས་ཁང་དུ་མོས་པ་མཛད་
པ་དང༌། བདག་སློབ་དཔོན་ཡང་ཐ་མལ་རང་རྒྱུད་པ་མ་ཡིན་པར་གུ་རུ་པདྨ་འབྱུང་གནས་ཀྱི་རྣམ་རོལ་ངེས་ཤེས་བསྐྱེད་པར་གནང༌། ཁྱེད་རང་རྣམས་ཀྱང་སྐད་
ཅིག་དྲན་རྫོགས་སུ་གདན་པདྨ་ཉི་ཟླ་བརྩེགས་པའི་ཁར་སྐུའི་ངོ་བོ་རྗེ་བཙུན་ཆེན་པོ་རྒྱལ་དབང་པདྨ་འབྱུང་གནས་སུ་ལམ་གྱིས་གསལ་ཏེ༔ སྐུ་གཟི་བརྗིད་ཀྱི་ལྷུན་
པོ་མཚན་དཔེའི་དཔལ་དུ་འབར་བ༔ ཐབས་ཤེས་ཀྱི་ཕྱག་གཉིས་སྣང་སྟོང་ཟུང་འཇུག་མཚོན་ཕྱིར་གཡས་གསེར་གྱི་རྡོ་རྗེ་དང་གཡོན་མཚན་ལྡན་ཐོད་པ་ཚེ་བུམ་གྱིས་

༄༅། །མཚན་པ་བསྣམས་ཤིང་༔ བདེ་སྟོང་མཉམ་ཉིད་མཚོན་པའི་ཁ་ཊྭཱཾ་མཆན་ཁུང་གཡོན་དུ་འཛིན་པ༔ སྐུ་ལྔ་ཡོངས་རྫོགས་ཀྱི་དབུ་ཞྭ་འདབ་
ལྡན་རིགས་ལྔ་ཉི་ཟླ་རྒོད་སྒྲོ་དར་དཔྱང་དང་ལྡན་པ་དབུ་ལ་གསོལ་བས་ཁམས་གསུམ་ཟིལ་གྱིས་གནོན་པ༔ སྐུ་ལ་ཐེག་པ་རིམ་དགུའི་ཟབ་བེར༔ མདོ་སྔགས་
ཟུང་འཇུག་གི་ཆོས་གོས་དང་ཕོད་ཁ༔ ཡོན་ཏན་ཡོངས་རྫོགས་ཀྱི་རྒྱན་ཆ་རྣམས་ཀྱིས་སྤྲས་པ་སྲིད་གསུམ་དབང་དུ་སྡུད་པ་སྲིད་ཞི་དང་རྟག་ཆད་ཀྱི་མཐའ་དང་བྲལ་
བས་ཞབས་རྡོ་རྗེའི་སྐྱིལ་ཀྲུང་གིས་བཞུགས་པ་ཡེ་ཤེས་ལྔ་རྫོགས་འཇའ་འོད་འཁྱིལ་པའི་ཀློང་ན་སྣང་སྟོང་ཟུང་འཇུག་གི་སྐུར་གསལ་བའི་ཐུགས་ཀར་ཞི་བའི་ལྷ་ཚོགས༔
མགྲིན་པར་རིག་འཛིན་དཔའ་བོ་མཁའ་འགྲོ་དུང་ཁང་དུ་ཁྲག་འཐུང་འབར་བའི་ལྷ་ཚོགས་རྣམས་ཀྱིས་སྐུར་གནས་པའི་གནས་གསུམ་ཨོཾ་ཨཱ༔ཧཱུཾ་གིས་མཚན་པ་ལས་འོད་

ཟེར་འཕྲོས་པས་རང་བཞིན་གྱི་གནས་དང་འོག་མིན་གྱི་གནས་ནས་ཡེ་ཤེས་ཀྱི་འཁོར་ལོ་མཁའ་ཁྱབ་ཏུ་སད་པའི་ཐུགས་ཀ་ནས་སྐུ་ཕྱག་རྒྱ༔ གསུང་ཡིག་འབྲུ
ཐུགས་ཕྱག་མཚན་གྱི་རྣམ་པར་བྱོན་ནས་ཁྱེད་རང་དམ་ཚིག་གི་སེམས་དཔར་བྱེ་ཚན་ལ་ཁ་བ་བབ་པ་ལྟར་སྤྱི་བོའི་གཙུག་དབང་པོའི་སྒོ་བ་སྤུའི་བུ་ག་ཐམས་ཅད་ནས་
སིབ་སིབ་ཐིམ་པར་སྒོམས་ཤིག༔ ཅེས་བརྡ་སྦྱར་ལ། བདུད་རྩི་ལྔས་སྦག་པའི་གཞོན་ནུ་མའི་རཀྟ། ཤ་ཆེན། གུ་གུལ། བྱི་ལ་ནག་པོའི་བྲུན་ཀླད་ཆེན། རའི་ཉྭ་བཞི་ཤ རང་གི་སྐྱ་རྣམས་ཐོད་པའི་ནང་
དུ་སོལ་ཆེན་གྱི་མེ་ལ་བསྲེག་ཅིང་། ཐོད་རྔ་དྲིལ་བུའི་སྒྲ་བཅས་དབྱངས་སྙན་པོས། ཧཱུཾ་ཧྲཱི༔ སྔོན་གྱི་བསྐལ་པའི་དང་པོ་ལ༔ ཨོ་རྒྱན་ཡུལ་གྱི་ནུབ་བྱང་མཚམས༔ དྷ་ན་ཀོ་ཤའི་མཚོ་
གླིང་དུ༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔

༄༅། །ཁྱེད་ཀྱི་རྗེས་སུ་བདག་སྒྲུབ་ཕྱིར༔ བྱིན་གྱིས་རླབས་ཕྱིར་གཤེགས་སུ་གསོལ༔ གནས་མཆོག་འདི་རུ་བྱིན་ཕོབ་ལ༔ སྒྲུབ་མཆོག་
བདག་ལ་དབང་བཞི་བསྐུར༔ བགེགས་དང་ལོག་འདྲེན་བར་ཆད་སོལཿ མཆོག་དང་ཐུན་མོང་དངོས་གྲུབ་སྩོལ༔ ཧྲཱིཿ བྱིན་ཆེན་ངོ་མཚར་མཆོག་གི་གནས༔
བདེ་བ་ཅན་གྱི་ཞིང་ཁམས་ནས༔ སྐྱེ་འཆི་མེད་པའི་དངོས་གྲུབ་བརྙེས༔ སྣང་བ་མཐའ་ཡས་བྱིན་ཆེན་ཕོབ༔ བྱིན་ཆེན་ངོ་མཚར༔ རི་བོ་ཏ་ལའི་གནས་
མཆོག་ནས༔ འགྲོ་བ་འདུལ་བའི་དངོས་གྲུབ་བརྙེས༔ ཐུགས་རྗེ་ཆེན་པོས་བྱིན་ཆེན་ཕོབ༔ བྱིན་ཆེན་ངོ་མཚར༔ པདྨ་འོད་ཀྱི་གཞལ་ཡས་ནས༔ འཆི་
མེད་འགྲོ་འདུལ་དངོས་གྲུབ་བརྙེས༔ པདྨ་འབྱུང་གནས་བྱིན་ཆེན་ཕོབ༔ བྱིན་ཆེན་ངོ་མཚར༴ རང་བཞིན་དག་པའི་གནས་མཆོག་ནས༔ གང་འདུལ་

མཛད་པའི་དངོས་གྲུབ་བརྙེས༔ རྗེ་འབངས་ཉེར་ལྔས་བྱིན་ཆེན་ཕོབ༔ བྱིན་ཆེན་ངོ་མཚར༔ གར་བཞུགས་བདེ་ཆེན་དག་པའི་ཞིང་༔ ཆོས་རྣམས་བསྡུ་
བའི་དངོས་གྲུབ་བརྙེས༔ ཡེ་ཤེས་མཚོ་རྒྱལ་བྱིན་ཆེན་ཕོབ༔ བྱིན་ཆེན་ངོ་མཚར༔ མཁའ་སྤྱོད་བདེ་བ་ཆེན་པོའི་ཞིང་༔ ཐེག་བཅུད་འཛིན་པའི་དངོས་གྲུབ་
བརྙེས༔ ཆོས་རྒྱལ་ཆེན་པོས༔ བྱིན་ཆེན་ངོ་མཚར༔ བདེ་བ་ཆེན་པོའི་ཕོ་བྲང་ནསཿ བཀའ་བབ་ལུང་གི་དངོས་གྲུབ་བརྙེས༔ རིགས་འདུས་མཆོག་
གི་བྱིན་ཕོབ་ཅིག༔ བྱིན་ཆེན་ངོ་མཚར༔ སྤྱི་གཙུག་བདེ་ཆེན་དག་པའི་ཞིང་༔ གང་ལ་གང་འདུལ་དངོས་གྲུབ་བརྙེས༔ དྲིན་ཆེན་བླ་མས་བྱིན་ཕོབ་ཅིག༔
བྱིན་ཆེན་ངོ་མཚར༔ སྣང་སྲིད་གཞིར་བཞེངས་དཀྱིལ་འཁོར་ནས༔ གྲུབ་པ་བརྒྱད་ཀྱི་དངོས་གྲུབ༴ རྒྱལ་བ་ཞི་ཁྲོས་བྱིན༴ བྱིན་ཆེན་ངོ་མཚར༴  བཀའ་

༄༅། །དང་དམ་ཚིག་གཞལ་ཡས་སུ༔ ལེགས་ཉེས་སྟངས་འཛིན་དངོས་གྲུབ་བརྙེས༔ ཆོས་སྐྱོང་སྲུང་མས་བྱིན་ཕོབ་ཅིག༔ བྱིན་ཆེན་རྣམས་
ཀྱིས་བྱིན་ཕོབ་ལ༔ དབང་ཆེན་རྣམས་ཀྱིས་དབང་བསྐུར་ཅིག༔ རྟགས་དང་མཚན་མ་བསྟན་པ་དང༌༔ སྐུ་གསུང་ཐུགས་ཀྱི་དངོས་གྲུབ་སྩོལ༔ ཧཱུཾ༔ དཔེ་
མེད་བསམ་བརྗོད་བྲལ་བའི་དཀྱིལ་འཁོར་དུ༔ བླ་མ་རིག་འཛིན་ཀུན་བཟང་ཆོས་ཀྱི་སྐུ༔ ལོངས་སྐུ་ཞི་ཁྲོ་རབ་འབྱམས་སྤྲུལ་འཁོར་བཅས༔ རང་སྣང་གནས་
ཡུལ་དག་པས་སྤྱན་འདྲེན་ནོ༔ རྣལ་འབྱོར་བྱིན་གྱིས་རླབས་ཕྱིར་གཤེགས་སུ་གསོལ༔ ཨོཾ་ཧཱུཾ་ཏྲཱཾ་ཧཱུཾཿཨཱཿ བཛྲ་ས་མ་ཡཱ་ཛ་ཛ༔ ཨོཾ་ཨཱཿཧཱུཾ་གུ་རུ་དྷེ་ཝཱ་ཌཱཀྐི་ནི་
སརྦ་སིདྡྷི་ཕ་ལ་ཧཱུཾ་ཨཱ༔ ཨ་ཝེ་ཤ་ཡ༔ སྟཾ་བྷ་ཡ༔ ར་ར་ར་ར༔ ས་མ་ཡཱ་ཧཱུཾ༔ ཨ་ཛྷིཾ་ཨེཿ ཨེ་ཨ་ར་ལིཾ་ཧྲཱིཾ་ཧྲཱིཾ་ཕེཾ་ཕེཾ༔ ཞེས་སྔགས་མང་དུ་བརྗོད་ཅིང་རོལ་མོ་སྣ་ཚོགས་

སྒྲོགས། དགོངས་པ་གཏད་མེད་ཀྱི་ངང་ནས་དབབ་པས་ཕེབས་རྟགས་སུ། ལུས་ལ་ཕེབས་ན་འདར་ཞིང་འཕར༔ ངག་ལ་ཕེབས་ན་སཾ་སྐྲྀ་ཏའི༔ སྐད་དང་བརྡ་སྔགས་གླུ་ལེན་དུ་༔ སེམས་ལ་ཕེབས་ན་བག་དྲོ་ཞིང་༔ ཉམས་
དགའ་བདེ་གསལ་མི་རྟོག་སྐྱེ། ཞེས་གསུངས་པའི་རྟགས་མ་བྱུང་གི་བར་བསྐུར་བ་ནི་དབང་དོན་རྒྱུད་ལ་འཇོག་པའི་རྟེན་འབྲེལ་གྱི་རྩ་བ་ལྟ་བུ་ཡིན་པས་གཅེས་སོ།། བརྟན་པར་བྱ་བ་ནི། བྱིན་དབབ་པའི་ཡེ་ཤེས་
པ་རྣམས་བྱང་ཆུབ་སྙིང་པོའི་བར་དུ་རྡོ་རྗེ་ཆོས་བདུན་གྱི་རྣམ་རོལ་དུ་བརྟན་པར་གྱུར་ཅིག ཏིཥྛ་བཛྲ་ས་མ་ཡཱ་ཧཱུཾ། ཞེས་རྡོ་རྗེ་སྤྱི་བོར་རྒྱ་གྲམ་ཚུལ་དུ་འཇོག་གོ། བཅུ་བཞི་པ་
ཁ་དོག་དྲི་བ་ནི༔ སྤྱན་ཡོལ་གྱི་འོག་ནས་མདའ་གང་ཙམ་གྱི་ཐོག་གི་ནམ་མཁའ་ལ་ལྟོས་དང་ཅི་འདྲ་མཐོང་སྨྱོས་ཤིག ལུང་སྟོན་པ་ནི། དཀར་པོ་མཐོང་ན་ཞི་བའི་
ལས་འགྲུབ། དེ་བཞིན་སེར་པོ་མཐོང་ན་རྒྱས་པའི། དམར་པོ་དབང་། ལྗང་གུ་དྲག་པོ། ཁྲ་བོ་ལས་སྣ་ཚོགས་འགྲུབ་བོ། །བཅོ་ལྔ་པ་མེ་ཏོག་དོར་བ་ལ་

༄༅། །གསུམ་གྱི། དང་པོ་དོར་བ་ནི། དཀྱིལ་འཁོར་གྱི་སྟེང་ངམ། སྟབས་མ་བདེ་ན་མེ་ཏོག་གི་རྭ་བར་རིགས་ལྔའི་ཕྱག་མཚན་ནམ་ཚོམ་བུ་ལྔ་བཀོད་པའི་ཤར་མ་ནོར་བའི་རྟགས་བྱས་པ་དྲུང་དུ་བཀོད་།
ལ༑ མེ་ཏོག་དོར་བའི་ཆེད་དུ་འདི་ཡི་རྗེས་ཟློས་མཛོད། ཧོ༔ ཐོག་མའི་ཡི་དམ་གང་ཡིན་པར༔ སྔོན་སྦྱངས་རིག་པའི་མེ་ཏོག་འབུལ༔ ཨོཾ་བཛྲ་པུཥྤེ་པྲ་
ཏིཙྪ་ཀུ་སུ་མཉྫལི་ན་ཐ་ཧོ༔ མདུན་གྱི་ཚོམ་བུ་འདི་ཉིད་སྐུ་གསུམ་ཞི་ཁྲོ་རབ་འབྱམས་ཀྱི་དཀྱིལ་འཁོར་རྫོགས་པར་གྱུར་པ་ལ་བདག་གི་ཚེ་རབས་ནས་འབྲེལ་བ་ཐོབ་
པའི་རིགས་ཀྱི་ལྷ་ལ་འབབ་པར་ཤོག་ཅིག་སྙམ་པས་གཏད་མེད་དུ་དོར་བར་ཞུ། ཞེས་འདོར་དུ་བཅུག་ལ། ཕྱིར་བྱུང་ན་ལན་གསུམ་བསྐུར། གཉིས་པ་གསང་མཚན་གང་ལ་བབ་པའི་རིགས་ངོས་
བཟུང་སྟེ། དབུས་སུ་བབ་ན་དུ་མ་རང་གྲོལ། ཤར་དུ་བབ་ན་གདོད་མའི་རང་མདངས། ཤར་ལྷོར་བབ་ན་འགྱུར་མེད་རྡོ་རྗེ། ལྷོར་བབ་ན་རིན་ཆེན་རྒྱལ་པོ།

ལྷོ་ནུབ་བབ་ན་གཉིས་མེད་ལྷུན་གྲུབ། ནུབ་ཏུ་བབ་ན་པདྨ་དྲི་མེད། ནུབ་བྱང་དུ་བབ་ན་པདྨ་འོད་གསལ། བྱང་དུ་བབ་ན་ཚོགས་དྲུག་རང་གྲོལ། བྱང་
ཤར་དུ་བབ་ན་ཀརྨ་རིགས་རྩལ་ཞེས་བྱ་བར་ཟུངས་ཤིག གསུམ་པ་སླར་སྦྱིན་པ་ནི། སླར་ཡང་མེ་ཏོག་ཕོག་པའི་ལྷ་དེ་ཉིད་ལ་སློབ་མ་རྣམས་གཏད་པའི་ཕྱིར་མེ་ཏོག་
རང་རང་གི་སྤྱི་བོར་བཅིངས་པའི་མོས་པ་མཛོད༔ པྲ་ཏི་གྷྲྀཧྞ་ཨི་མཾ་ས་ཏྭ་མ་ཧཱ་བྷ་ལ༔ རིགས་ཀྱི་ལྷའི་དངོས་གྲུབ་དམ་པ་ཐོབ་པར་གྱུར་ཅིག ཅེས་སྤྱི་བོར་བཅིངས།
དེས་ལྷག་པའི་ལྷས་བྱང་ཆུབ་ཀྱི་བར་དུ་རྗེས་སུ་འཛིན་ཅིང་བདེ་སྟོང་གི་ཡེ་ཤེས་ཁྱད་པར་ཅན་རྒྱུད་ལ་སྐྱེ་བའི་རྟེན་འབྲེལ་འགྲིགས་པ་ཡིན་ནོ། །བཅུ་དྲུག་པ་སྤྱན་
དབྱེ་ཞུ་བ་ནི༔ ལས་ཉོན་ཤེས་བྱའི་སྒྲིབ་ཚོགས་མིག་རས་དང་ལྷན་གཅིག་ཏུ་བསལ་དུ་གསོལ་སྙམ་པས་འདིའི་རྗེས་ཟློས་མཛོད། ཀྱེ་ཧོ༔ ལས་ཉོན་ཤེས་

༄༅། །བྱའི་སྒྲིབ་པས་བསྒྲིབས༔ ཡེ་ཤེས་ཐུགས་རྗེས་བསལ་དུ་གསོལ༔ དབྱེ་བ་ནི་གསེར་ཐུར་མིག་སྨན་གྱིས་བསྐུས་པ་རྡོ་རྗེ་བཅས་ཐོགས་ལ། མིག་དབྱེ་བའི་
བརྡས་མ་རིག་སྒྲིབ་ཚོགས་བསལ་ཏེ་དག་པ་ཡེ་ཤེས་ཀྱི་སྤྱན་གསར་དུ་ཐོབ་པའི་མོས་པ་མཛོད། བུ་རྣམས་མ་རིག་རྨོངས་པ་ཡི༔ སྒྲིབ་པའི་ལིང་ཏོག་དྲི་མ་བསལ་
ཨོཾ་ཛྙཱ་ན་ཙཀྵུ་པྲ་ཝེ་ཤ་ཡ་སྭཱ་ཧཱ༔ བཅུ་བདུན་པ་དཀྱིལ་འཁོར་རྣམ་དག་བཤད་པ་ནི༔ ཨེ་མ་ཧོ༔ ལས་ལྡན་རྡོ་རྗེའི་སློབ་བུ་རྣམས། འདི་ལྟ་བུའི་མཚོན་
བྱེད་དཔེའི་དཀྱིལ་འཁོར་སྒོ་ཁྱམས་གྲུ་ཆད་རྟ་བབས་སྲུང་གུར་དང་བཅས་པ་རྫོགས་པ་ལ། དབང་དོན་བརྡ་སྤྲོད་པའི་རྫས་སྣ་ཚོགས་ཀྱིས་བསྟར་བ་འདི་ལ་བརྟེན་
པར་ཡེ་ནས་རྣམ་པར་དག་པ་སྤྲུལ་པ་སྐུའི་དཀྱིལ་འཁོར་དང་རང་ལུས་ལས་གཞན་དུ་མེད་པར་ཤེས་པར་གྱིས་ཤིག མཚོན་བྱ་དོན་གྱི་དཀྱིལ་འཁོར་ཡེ་ཤེས་ཆེན་

པོའི་བརྡ་རྟགས་བྷཉྫསྣོད་བཅུད་ལ་བརྟེན་ནས་རྣམ་པར་གྲོལ་བ་ལོངས་སྐུའི་དཀྱིལ་འཁོར་སྒྲ་ཚིག་གྲག་སྟོང་ལ་བརྟེན་པ་ཤེས་པར་གྱིས་ཤིག ཡིན་ཚུལ་གཉུག་མ་
གཤིས་ཀྱི་དཀྱིལ་འཁོར་དྭངས་གསལ་མེ་ལོང་ལ་བརྟེན་ནས་རྣམ་མཁྱེན་ཆོས་སྐུའི་དཀྱིལ་འཁོར་མི་རྟོག་རང་བྱུང་གི་ཡེ་ཤེས་སུ་ངོ་ཤེས་པར་གྱིས་ཤིག བཞུགས་།
ཚུལ་དེ་ཁོ་ན་ཉིད་དོན་གྱི་དཀྱིལ་འཁོར་ཤེལ་འོད་ནང་དུ་ཐིམ་པ་ལྟར་ནང་བསལ་ཐིམ་ལ་མ་རྨུགས་པ་རྣམ་བྱང་རིག་པའི་ཡེ་ཤེས་སུ་ངོ་ཤེས་པར་གྱིས་ཤིག བཅོ་
བརྒྱད་པ་སྤྲོ་བ་བསྐྱེད་པ་ནི༔ འདི་ལྟ་བུའི་དཀྱིལ་འཁོར་མཐོང་བ་ཙམ་གྱིས་ཀྱང་ཕྱི་ནང་གསང་བའི་དཀྱིལ་འཁོར་གྱི་གནས་ལུགས་དེ་ཁོ་ན་ཉིད་རང་ཞལ་མཇལ་
ནས་མངོན་པར་གྲུབ་པ་སྟེ་སྤྲོ་བ་ཤུགས་ཆེན་པོ་བསྐྱེད་པའི་འོས་དེ་བས་གོང་ན་མ་མཆིས་པའི་དོན་གོ་བར་མཛོད་ཅིག ཨེ་མ་ཡ་མཚན་ཆེ་བར་བཤདཿ ཕྱི་ནང་

༄༅། །གསང་བའི་དཀྱིལ་འཁོར་གྱི༔ དེ་ཉིད་མཐོང་ནས་རྣམ་པར་གྲོལ༔ རང་ཞལ་མཇལ་ནས་གྲུབ་པའོ༔ དེ་ཡན་གྱི་དངོས་གཞི་རང་གི་
སྔོན་འགྲོ་འཇུག་པའི་རིམ་པ་ལེགས་པར་སོང་ནས། ད་ཡང་དངོས་གཞི་བསྐུར་བ་ལ་ཡང་། ཐོག་མར་ཐེག་པའི་སྒོ་འབྱེད་འགྱོད་ཚངས་སྤྱི་ཁྲུས་ཀྱི་དབང་དང་། 
ཐེག་དགུའི་འཇུག་པའི་རིན་པོ་ཆེའི་ཐེམ་སྐས་དང་དངོས་གཞིའི་སྨིན་བྱེད་ཟབ་དོན་སྙིང་པོ་གསུམ་ལས། དང་པོ་ནི། སྔོན་འདོད་པའི་ཁམས་ན་བྲམ་ཟེ་དུང་ཕྲེང་ཏུ
ཅན་ཞེས་བྱ་བ་རིགས་པའི་གནས་ལྔ་ལ་མཁས་པ་ཞིག་བྱུང་སྟེ། དེ་ལ་སློབ་མ་རྒྱལ་བུ་ཞིག་ཡོད་པ་ལ། བསམ་པ་ངན་པ་རང་ལས་ལྷག་པ་སློབ་དཔོན་འདི་ལས་
མེད་དོ་སྙམ་པ་སྐྱེས་ཏེ། མཚམས་མེད་ལས་ཀྱང་ཐུ་བ་སློབ་དཔོན་གསོད་པའི་མི་འཚམས་པའི་ལས་སྣ་ཚོགས་ཤིག་བྱས་པ། བྲམ་ཟེས་ཀྱང་མ་བཟོད་དེ་དམོད་

ངན་པ་དུ་མ་བོར་བས། ལས་ངན་པའི་སྟོབས་ཀྱིས་ལུས་ངན་དུ་མ་བླངས་པའི་མཐར་བྲམ་ཟེ་མིའི་ཐོད་པ་ཅན་དང༌། སེམས་ཅན་ལུས་སྲུལ་པོ་གཅེར་བུ་ཅན་
བྱ་བ་གཉིས་སུ་གྱུར་ཏེ། བྱང་ཆུབ་ཀྱི་མྱུ་གུ་སྐམ་སྟེ་ངན་སོང་མུ་མཐའ་མེད་པར་འགྲོ་བའི་བདག་ཉིད་དུ་གྱུར་པ་ལ། དེ་ལྟ་བུའི་སེམས་ཅན་ན་རཀ་ཏུ་ལྟུང་ཞིང་
སྡུག་བསྔལ་བ་ཐ་དག་འདུལ་བའི་ཕྱིར། དེ་བཞིན་གཤེགས་པ་རྣམས་ཀྱིས་དཔལ་ཀུན་ཏུ་བཟང་པོ་དང་ཀུན་རིག་རྣམ་པར་སྣང་མཛད་དུ་སྤྲུལ་ཏེ་ན་རཀ་དོང་སྤྲུག་
གི་རྒྱུད་སྡེ་རྣམས་གསུངས་ཤིང༌། རྡོ་རྗེ་སེམས་དཔའ་དང་ཕྱག་ན་རྡོ་རྗེས་ཞུ་བ་དང་སྡུད་པའི་ཚུལ་བསྟན་ཏེ། དེ་གཉིས་ཀྱི་གམ་དུ་ལྷག་སྟེ། རྡོ་རྗེ་སེམས་
དཔས་འགྱོད་ཚང་གི་རྒྱལ་པོ་བསྟན། ཕྱག་ན་རྡོ་རྗེས་དབང་བསྐུར་ནས་རིག་འཛིན་གྱི་གྲལ་དུ་བཀོད་པར་མཛད་དོ། །རིགས་ཅན་དྲ་མ་ལྔ་སོགས་ནས་གུ་རུ་

༄༅། །རིན་པོ་ཆེར་ཐུག་གི་བར་དུ་རིམ་པར་བརྒྱུད་ཅིང་། དེ་ནས་མ་འོངས་ཕྱི་རབས་ཀྱི་དོན་དུ་འདི་ཉིད་ཀྱི་རྒྱུད་སྡེའི་དགོངས་བཅུད་དུ་མ་མན་
ངག་ལག་ལེན་དུ་བལྡབ་སྟེ་གཏེར་དུ་སྦས་པ་ལས་འདི་ནི་ཞི་ཁྲོ་རིགས་འདུས་གསང་ཆེན་རིགས་གཅིག་དུ་བྱས་པའི། དཔལ་རྡོ་རྗེ་སེམས་དཔའ་ལ་བརྟེན་ནས་དེ་
བཞིན་གཤེགས་པ་ཀུན་གྱི་གསང་བ་བསྒྲུབ་པ་ལ་མེད་ཀ་མེད་དུ་གནས་པའི་ཆོས་དེ། དེ་ལ་ཐོག་མར་སྒྲིབ་གཉིས་དག་བྱེད་ཀྱི་དབང་བསྐུར་གྱི་རིམ་པ་སྟེ། གཞུང་
ལས། སངས་རྒྱས་འདོད་ན་བསྒྲུབ་པ་འདི་ལ་གྱིས༔ འདི་ནི་པད་འབྱུང་ཐུགས་བཅུད་གཅིག་པུ་སྟེ༔ བསྒྲུབ་པས་སྐུ་གསུམ་སངས་རྒྱས་ས་ལ་རེག༔ བསྐྱེད་
རྫོགས་གང་ལ་གཅེས་པའི་མིག་བཞིན་ནོ༔ ཞེས་གསུངས་ཤིང༌། རྒྱུད་ལས། བླ་མ་རྡོ་རྗེ་སེམས་བསྒོམ་ནས། །རང་བྱུང་ཡི་གེ་བརྒྱ་པའི་མཐུས། །སྒྲིབ་

པ་རྣམ་གཉིས་བྱང་བར་འགྱུར། །ཞེས་གསུངས་པས་ཐུགས་སྒྲུབ་ན་རཀ་དོང་སྤྲུག་འགྱོད་ཚངས་སྤྱི་ཁྲུས་ངན་སོང་གནས་འདྲེན་གྱི་དབང་བསྐུར་ཞུ་བའི་ཆེད་དུ༴ ཞེས་
མཎྜལ་འབུལ། བླ་མ་དང་དཀྱིལ་འཁོར་གྱི་ལྷ་དབྱེར་མེད་པ་ལ་གསོལ་བ་བཏབ་པ་འདིའི་རྗེས་ཟློས༴ ན་མོ༔ བླ་མ་རྡོ་རྗེ་སེམས༔ བདག་ཅག་སྒྲིབ་པ་ཀུན་
དག་ཕྱིར༔ རྡོ་རྗེ་སེམས་དཔའི་དབང་མཆོག་ནི༔ གཙོ་བོས་བདག་ལ་སྩལ་དུ་གསོལ༔ ལན་གསུམ། ལྷག་པའི་བླ་མ་རྡོ་རྗེ་སེམས་དཔའི་དཀྱིལ་འཁོར་ལ་
སྐྱབས་སུ་འགྲོ་ཞིང་སེམས་བསྐྱེད་པ་འདིའི་རྗེས་ཟློས༴ དུག་གསུམ་རྣམ་དག་ཡེ་ཤེས་ལུང་༔ སྐུ་གསུམ་མཛད་པ་མཐར་ཕྱིན་པ༔ ཕྱི་ནང་གསང་བའི་དཀོན་
མཆོག་གསུམ༔ སྒོ་གསུམ་གུས་པས་སྐྱབས་སུ་མཆི༔ ལན་གསུམ། ཀྱེ་ཧོ༔ རང་ལ་གནས་པའི་ཡེ་ཤེས་དེ༔ བླ་མའི་དྲིན་གྱིས་རྟོགས་པར་བྱ༔ མ་གྱུར་

༄༅། །འགྲོ་བ་སེམས་ཅན་ཀུན༔ བདག་གི་གདུལ་བྱའི་ཞིང་དུ་ཤོག༔ ལན་གསུམ། དེའི་དྲུང་དུ་ཡན་ལག་བདུན་པ་རྣམ་དག་འབུལ་བ།
དཀོན་མཆོག་གསུམ་ལ་སོགས་གསུམ་མཉམ་དུ་བྱ། དེ་ནས་ཡེ་ཤེས་དབབ་པ་ལ། རྡོ་རྗེ་ཐེག་པའི་ལམ་འདིར་ཡང་དག་པའི་འདུ་ཤེས་དང་ལྡན་པ་གལ་ཆེ་བས་ལུས་དྲང་པོར་
བསྲང་། རླུང་རང་སོར་ཞོག ཡིད་ཀྱིས་དམིགས་པ་འདི་ལྟར་མཛོད། ཨོཾ་མ་ཧཱ་ཤུ་ནྱ༴ ཆོས་ཐམས་ཅད་ཡེ་ནས་མ་གྲུབ་པ་སྟོང་པའི་རང་རྩལ་ལས་བྱུང་
བའི་ཁྱེད་རང་རྣམས་སྐད་ཅིག་གིས་པད་ཟླའི་སྟེང་དུ་དཔལ་རྡོ་རྗེ་སེམས་དཔའ་སྐུ་མདོག་དཀར་པོ་ཤེལ་དྭངས་བའི་མདོག་ལྟ་བུ་ཞབས་ཕྱེད་སྐྱིལ་གྱིས་བཞུགས་པ་དར་
དང་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ་འོད་དང་འོད་ཟེར་འཕྲོ་བའི་ཐུགས་ཀར་ཤེལ་གྱི་རྡོ་རྗེ་རྩེ་ལྔ་བའི་ལྟེ་བར་ཧཱུཾ་དཀར་པོའི་མཐར་ཡི་གེ་བརྒྱ་བའི་སྔགས་ཀྱིས་

འཁོར་བར་སྒོམས། ཁྱེད་རང་རྣམས་ཀྱིས་བླ་མ་དང་ལྷ་ལ་དད་དུང་དྲག་པོ་བྱས་པའི་རྐྱེན་གྱིས་བསྐུལ་བས་སློབ་དཔོན་གྱི་ཐུགས་ཀ་ནས་འོད་ཟེར་ནམ་མཁའ་གང་
བ་འཕྲོས་མཁའ་ཁྱབ་ཀྱི་སྒྱུ་འཕྲུལ་དྲྭ་བ་ཆེན་པོའི་རོལ་པར་བཞུགས་པའི་དེ་བཞིན་གཤེགས་པ་སྲས་འཁོར་ཐམས་ཅད་ཀྱི་ཐུགས་རྒྱུད་བསྐུལ་རྡོ་རྗེ་གསུམ་གྱི་ལྷ་ཚོགས་
ཏིལ་གོང་ཁ་ཕྱེས་པ་ལྟར་བྱོན་ཏེ་གནས་གསུམ་དུ་ཐིམ་པས་རྒྱུད་བྱིན་གྱིས་བརླབས་པར་བསམ། ཧཱུཾ༔ རྒྱལ་བའི་ཞིང་ཁམས་མངོན་པར་དགའ་བ་སོགས༔ 
ཕྱོགས་བཅུའི་སངས་རྒྱས་ཞིང་གི་སྟོན་པ་མཆོག༔ བཅོམ་ལྡན་རྡོ་རྗེ་སེམས་དཔའི་རྣམ་རོལ་དུ༔ མ་ལུས་འཁོར་བཅས་གནས་འདིར་གཤེགས་སུ་གསོལ༔
བཛྲ་ས་མ་ཡ་ཛ་ཛ༔ ས་མ་ཡ་ཨ་བེ་ཤ་ཡ་ཕེཾ་ཕེཾ། བརྟན་པར་བྱ་བ་ནི། ཡེ་ཤེས་དབབ་པའི་ལྷ་ཚོགས་དམ་ཚིག་པ་དང་དབྱེར་མེད་དུ་གྱུར། ཏིཥྛ་བཛྲས་རྡོ་རྗེ་སྤྱི་བོར་

༄༅། །བཞག དེས་སྦྱོར་བ་སྔོན་འགྲོ་སོང་ནས། དངོས་གཞི་སྐུ་གསུང་ཐུགས་ཡོན་ཏན་ཕྲིན་ལས་བཞིའི་ངོ་བོར་སྨིན་བྱེད་ལ། དང་པོ་ནི།
བུམ་པ་འདི་ཉིད་ཕྱི་ལྟར་ན་ཚད་དང་མཚན་ཉིད་ཐམས་ཅད་རྫོགས་པ་བུམ་པའི་རྣམ་པ་ལ་ནང་ལྟར་ན་ཡེ་ཤེས་རང་སྣང་ལས་གྲུབ་པའི་གཞལ་མེད་ཁང་གི་དབུས་སུ་
གསང་ཆེན་རིགས་གཅིག་རྡོ་རྗེ་སེམས་དཔའ་ཡེ་ཤེས་པ་མངོན་དུ་བཞུགས་པ་ཁྱེད་རང་རྣམས་ཀྱི་སྤྱི་བོར་བཞག་པས་ལུས་ཀྱི་བག་ཆགས་དག་པའི་མོས་པས། བདག་
ཉིད་རྡོ་རྗེ་སེམས་དཔའ་སྟེ༔ བུམ་པ་ལྷ་ཡི་གཞལ་ཡས་ཁང་༔ ནང་བཅུད་རྡོ་རྗེ་རིགས་ཀྱི་ལྷ༔ འོད་དུ་ཞུ་ནས་བདུད་རྩིར་གྱུར༔ དད་ལྡན་མོས་པའི་བུ་
ཁྱོད་ལ༔ སྒྲིབ་གཉིས་དག་ནས་ནུས་ལྡན་ཕྱིར༔ རྡོ་རྗེ་རིགས་ཀྱི་དབང་བསྐུར་བས༔ ཉོན་མོངས་སྒྲིབ་གཉིས་དག་ནས་ཀྱང་༔ བདག་དང་བུམ་པ་ཁྱོད་

ཉིད་གསུམ༔ དབྱེར་མེད་གཅིག་གི་རང་བཞིན་ཏེ༔ བུ་མཆོག་ཁྱོད་ཀྱིས་ཐོབ་པར་ཤོག༔ ཨོཾ་བཛྲ་སཏྭ་ཧཱུཾ༔ ཀཱ་ཡ་ཨ་བྷི་ཥིཉྩ་ཨོཾ༔ ཞེས་སྐུའི་ཆ་ལས་
ཡེ་ཤེས་ཀྱི་བདུད་རྩིའི་རྒྱུན་བབ་ལུས་གང་། ལུས་ཀྱི་སྒྲིབ་པ་དག༔ བསྐྱེད་རིམ་བསྒོམ་པ་ལ་དབང་། སྤྲུལ་པའི་སྐུ་ཐོབ་པའི་སྐལ་བ་ཅན་དུ་བྱས་པར་དམིགས།
ཆུའི་དྭངས་མ་སྙིང་ཁར་བརྟན་པ་ལས་རྡོར་སེམས་ཡེ་ཤེས་པ་ཚོན་གང་བར་གྱུར། གཉིས་པ་ཕྲེང་བ་ཐོགས་ལ། སློབ་དཔོན་གྱི་ཐུགས་ཀའི་སྔགས་ཕྲེང་ལས་གཉིས་པ་
ཆད་ཞལ་ནས་འཐོན། ཁྱེད་རང་རྣམས་ཀྱི་ཞལ་དུ་ཞུགས། ཐུགས་ཀའི་ཡེ་ཤེས་སེམས་དཔའི་ཐུགས་ཀར་གཡས་སྐོར་དུ་འཁོར་བར་དམིགས་ལ་གསང་སྔགས་
སྙིང་པོ་འདིའི་རྗེས་ཟློས༴ ཡིག་དྲུག་དང༌། ཡིག་བརྒྱ། གསང་སྔགས་སྙིང་པོ་ཡི་གེ་བརྒྱ༔ སངས་རྒྱས་ཀུན་གྱི་སྙིང་པོ་སྟེ༔ སྐལ་ལྡན་ཁྱོད་ལ་དབང་བསྐུར་བས༔

༄༅། །ངག་གི་སྡིག་སྒྲིབ་ཀུན་དག་ཤོག༔ ཨོཾ་བཛྲ་སཏྭ་ཧཱུཾ༔ ཝཱཀྐ་ཨ་བྷི་ཥིཉྩ་ཨཱ༔ དེས་ངག་གི་སྒོ་ནས་བསགས་པའི་སྡིག་སྒྲིབ་ཐམས་ཅད་
དག༔ བཟླས་པ་ལ་དབང་། ལོངས་སྐུ་ཐོབ་པའི་སྐལ་བ་ཅན་དུ་བྱས་པ་ཡིན་ནོ། །གསུམ་པ་ཤེལ་རྡོ་ཐོགས་ལ། ཁྱེད་རང་རྣམས་ཀྱིས་སེམས་རང་བབས་སུ་ཞོག་
ཅིག ཤེལ་འདི་ཉིད་སྟོང་གསལ་དུ་འདུག་པ་དང༌། རྩོལ་གདངས་འཇའ་ཚོན་དུ་མར་འཆར་བས་སྟོང་གསལ་རིག་པ་ལྷུན་གྲུབ་ཆེན་པོར་མཚོན་པས་དེའི་དོན་
ཐུགས་ལ་ཞོག ཤེལ་དཀར་དྲི་མེད་མདངས་ལྡན་འདི༔ བདེ་གཤེགས་ཐུགས་ཀྱི་རང་མདངས་མཚོན༔ སྐལ་ལྡན་བུ་ལ་དབང་བསྐུར་བས༔ རྡོ་རྗེའི་ཐུགས་
སུ་ལྷུན་གྲུབ་ཤོག༔ ཨོཾ་བཛྲ་སཏྭ་ཧཱུཾ༔ ཙིཏྟ་ཨ་བྷི་ཥིཉྩ་ཧཱུཾ༔ དེས་ཡིད་ཀྱི་སྒོ་ནས་བསགས་པའི་སྡིག་སྒྲིབ་དག ཏིང་ངེ་འཛིན་སྒོམ་པ་ལ་དབང་། ཆོས་

སྐུ་ཐོབ་པའི་སྐལ་བ་ཅན་དུ་བྱས་པར་དམིགས། བཞི་པ་རྡོར་དྲིལ་གཏད་ལ། དཀྱིལ་འཁོར་གྱི་གཙོ་བོའི་ཐུགས་ཀ་ནས་སྐུ་ལྔ་ཡེ་ཤེས་ལྔ་རྫོགས་པའི་རྡོ་རྗེ་དང་འབད་
མེད་ཆོས་སྒྲ་སྒྲོགས་པའི་དྲིལ་བུ་འཕྲོས་པས་ཡོན་ཏན་དང་ཕྲིན་ལས་རྡོ་རྗེ་བྱིན་གྱིས་རླབས་པར་དམིགས། ཐབས་མཆོག་འགྱུར་མེད་རྡོ་རྗེ་དང་༔ ཆོས་གསུང་
སྒྲ་སྒྲོགས་དྲིལ་བུ་ཡི༔ སྐལ་ལྡན་ཁྱོད་ལ་དབང་བསྐུར་བས༔ འགྲོ་དོན་འབད་མེད་འབྱུང་བར་ཤོག༔ ཨོཾ་བཛྲ་སཏྭ་ཧཱུཾ༔ སརྦ་དྷརྨཱ་ཀཱ་ཡ་ཨ་བྷི་ཥིཉྩཧཱུཾ༔ 
དེས་སྒྲིབ་པ་བག་ཆགས་ཀྱི་ཚོགས་སྦྱངས། ངོ་བོ་ཉིད་སྐུ་ཐོབ་པའི་སྐལ་བ་ཅན་དུ་བྱས་པ་ཡིན་ནོ། །དེས་དང་པོ་གྲུབ། གཉིས་པ་ཐེག་དགུའི་འཇུག་དབང་
ནི༑ གཞུང་ལས། སྦྱངས་པ་སྔོན་སོང་སྐལ་ལྡན་རེ་རེ་ཙམ༔ ཁྲིད་ཅིང་མཆོག་གསང་བདུད་རྩི་བསྟན་འདོད་ན༔ དབང་གི་ཐོག་མར་ཐེག་པའི་འཇུག་

༄༅། །དབང་དང་༔ ཁྲིད་ཀྱི་ཐོག་མར་ཐེག་པའི་འཇུག་ཁྲིད་ནི༔ ཟབ་གསང་རྡོ་རྗེ་སྙིང་པོ་འགྲོ་བའི་ལམ༔ རྟེན་འབྲེལ་ཁྱད་པར་རྨད་དུ་
ཆེ་བ་ཡིན༔ ཞེས་གསུངས་པས། རང་ལམ་བདེ་མྱུར་དུ་རྟོགས་ཤིང་རྒྱུད་སྣོད་རུང་དུ་གྱུར་ཏེ་ཐེག་པའི་ཆོས་ལ་ཉམས་སུ་བླང་བའི་དབང་ཐོབ་པའི་ཕྱིར་ཐེག་དགུའི་
འཇུག་དབང་རིན་པོ་ཆེའི་ཐེམ་སྐས་ཞུ་བའི་ཕྱིར་དུ་དམིགས་ལ་མཎྜལ་ཕུལ། དེ་ནས་བདག་ཐེག་དགུའི་ཆོས་ཀྱི་ཐེམ་སྐས་ལྟ་བུ་ལ་དཀྲི་ནས་སྒྲོལ་བར་མཛད་དུ་
གསོལ་སྙམ་པས་འདིའི་རྗེས་ཟློས་གྱིས། ཨེ་མ་བླ་མ་རིན་པོ་ཆེ༔ ཐེག་པའི་ཐེམ་སྐས་ཆེན་པོ་ལ༔ སྐལ་བར་ལྡན་རྣམས་འཇུག་ཏུ་གསོལ༔ རིམ་དགུའི་
ཐེག་པར་ཁྲིད་དུ་གསོལ༔ ཞུས་པའི་ལན་དུ༔ ཨེ་མ་སྐལ་བར་ལྡན་རྣམས་ཉོན༔ ཉན་ཐོས་རང་རྒྱལ་བྱང་ཆུབ་སེམས༔ གང་ཟག་རབ་འབྲིང་ཐ་མ་འཇུག

ལུས་ཀྱི་སྒྲིབ་པ་དག་པར་བཤདཿ ཀྲི་ཡ་ཨུ་པ་ཡོ་ག་ལ༔ གང་ཟག་དབང་པོ་འབྲིང་རྣམས་འཇུག༔ ངག་གི་སྒྲིབ་པ་དག་པ་ཡིན༔ མ་ཧཱ་ཨ་ནུ་ཨ་ཏི་ལ༔
གང་ཟག་དབང་པོ་རབ་རྣམས་འཇུག༔ སྒོ་གསུམ་སྒྲིབ་པ་དག་པ་ཡིན༔ སྐལ་བར་ལྡན་པས་སྙིང་རུས་ཀྱིས༔ འཇུག་ཅིང་ཉམས་སུ་ལེན་ནུས་སམ༔ ཡང་
འདིའི་རྗེས་ཟློས་གྱིས། ཁྱེད་ཀྱི་རྗེས་སུ་བདག་འཇུག་ཅིང་༔ ཐེག་པའི་དབང་མཆོག་བསྐུར་དུ་གསོལ༔ ཇི་ལྟར་བལྟམས་པ་སོགས་ཁྲུས་བྱ། འདི་ནི་དམ་ཚིག་
རྡོ་རྗེའི་ཆུ༔ བསྲུང་ན་ཡོན་ཏན་བརྒྱད་ལྡན་ཐོབ༔ མ་སྲུང་རྡོ་རྗེ་དམྱལ་བར་ལྟུང་༔ དེ་བས་དམ་ཚིག་འདི་རྣམས་སྲུངས༔ ཉན་ཐོས་ཉིས་བརྒྱ་ལྔ་བཅུ་དང་༔
རང་རྒྱལ་ཉི་ཤུ་རྩ་བཞི་དང་༔ བྱང་སེམས་བརྒྱད་ཅུ་རྩ་ལྔ་དང་༔ ཀྲི་ཡའི་དམ་ཚིག་ཉི་ཤུ་དང་༔ ཨུ་པའི་དམ་ཚིག་ཉི་ཤུ་དང་༔ ཡོ་གའི་དམ་ཚིག་ཉི་ཤུ་གཅིག༔

༄༅། །མ་ཧཱའི་དམ་ཚིག་ཉེར་ལྔ་དང་༔ ཨ་ནུའི་དམ་ཚིག་སྐུ་གསུང་ཐུགས༔ ཨ་ཏིའི་དམ་ཚིག་དབྱིངས་སུ་བསྐྱིལ༔ ས་མ་ཡཱ་ཨེ་དནྟི་ན་ར་
ཀན༔ ཞེས་ལས་ཆུ་དུང་ཆོས་ཀྱིས་བླུད་ལ། དམ་ཚིག་བསྲུང་ན་སྙིང་གར་ཡེ་ཤེས་སེམས་དཔར་གྱུར་ཏེ་དངོས་གྲུབ་ཚེ་འདིར་ཐོབ་ལ། མ་སྲུང་ན་ཡཀཱ་ལྕགས་ཀྱི་སྡིག་པས་
སྙིང་ཁྲག་ཞོ་ལྟར་འཇིབ་སྟེ་རྡོ་རྗེའི་དམྱལ་བར་སྐྱེལ་བར་འགྱུར་རོ། །དེས་སྦྱོར་བ་སོང་ནས། དངོས་གཞིའི་འཇུག་དབང་ནི། དང་པོ་ཉན་ཐོས་ཐེག་པའི་འཇུག་
དབང་ནི། ཡི་གེ་བ་དཀར་བསྟན་ལ། ཧཱུཾ༔ ཐེག་དགུའི་དང་པོ་ཉན་ཐོས་དབང་༔ སྨིན་ཕྲག་ཐིག་ལེ་དཀར་པོ་རུ༔ ཡི་གེ་བ་བསྒོམ་བསྒྲུང་བ་ཡིན༔ ཉན་ཐོས་
ཚིག་གི་དབང་ཐོབ་ཤོག༔ བ་ཀཱ་ཡ་ཨ་བྷི་ཥིཉྩ་ཧཱུཾ༔ ཆོས་གོས་ལྷུང་བཟེད་གསེག་ཤང་གཏད་ལ། དམ་ཚིག་ཉིས་བརྒྱ་ལྔ་བཅུ་སྲུངས༔ འཇུག་པའི་སྒོ་ནི་བདེན་བཞིའོ༔

དོན་ལ་སྤྱོད་ཅིག་སྐལ་ལྡན་རྣམས༔ ཡི་གེ་ཙ་དམར་བསྟན་ལ། གཉིས་པ་རང་རྒྱལ་དབང་མཆོག་ནི༔ ལྕེ་ལ་ཐིག་ལེ་དམར་པོ་རུ༔ ཡི་གེ་ཙ་བསྒོམ་བསྒྲུང་བ་ནི༔
རང་རྒྱལ་རྟེན་འབྲེལ་དབང་ཐོབ་ཤོག༔ ཙ་ཨ་བྷི་ཥིཉྩམཾ༔ ཀེང་རུས་ཐོད་པ་བུམ་རིལ་གཏད་ལ། དམ་ཚིག་ཉི་ཤུ་རྩ་བཞི་བསྲུངས༔ རང་རྒྱལ་དོན་ལ་དབང་བ་ཡིན༔
ཙ་ཨ་བྷི་ཥིཉྩམཾ༔ ཡི་གེ་ཝ་མཐིང་བསྟན་ལ། ཐེག་དགུ་གསུམ་པ་བྱང་སེམས་དབང་༔ གསང་བར་ཐིག་ལེ་མཐིང་ཀ་རུ༔ ཡི་གེ་ཝ་བསྒོམ་བསྒྲང་བ་ཡིས༔ བྱང་
སེམས་སྨོན་འཇུག་དབང་ཐོབ་ཤོག༔ ཝ་ཙིཏྟ་ཨ་བྷི་ཥིཉྩ་ཧཱུཾ༔ གདུགས་དུང་ཆོས་གོས་གཏད་ལ། དམ་ཚིག་བརྒྱད་ཅུ་རྩ་ལྔ་སྲུངས༔ ཚད་མེད་བཞི་དང་བསྡུ་བ་བཞི༔
བདག་བས་གཞན་གཅེས་བྱང་སེམས་བསྒོམ༔ བ་རྩ་ཝ་ལ་གསུམ་པ་ནི༔ ཉན་ཐོས་རང་རྒྱལ་བྱང་སེམས་ཀྱི༔ སྲོག་ཡིག་གསུམ་པོ་བྱང་སེམས་ཡིན༔ ཡི་

༄༅།    །གེ་ཧ་དཀར་བསྟན་ལ། ཐེག་དགུ་བཞི་པ་ཀྲི་ཡའི་དབང་༔ ལྟེ་བར་ཐིག་ལེ་དཀར་པོ་རུ༔ ཡི་གེ་ཧ་བསྒོམ་བསྒྲུང་བ་ཡིས༔ ཀྲི་ཡ་བསྐྱེད་
པའི་དབང་ཐོབ་ཤོག༔ ཧ་ཀཱ་ཡ་ཨ་བྷི་ཥིཉྩ་ཨོཾ༔ རིགས་གསུམ་མགོན་པོའི་སྐུ་གཏད་ལ༔ ཀྲི་ཡའི་དམ་ཚིག་ཉི་ཤུ་སྲུངས༔ ཡི་གེ་ཧེ་དམར་བསྟན་ལ། ཐེག་དགུ་ལྔ་པ་ཨུ་པའི་
དབང་༔ རྣ་བར་ཐིག་ལེ་དམར་པོ་རུ༔ ཡི་གེ་ཧེ་བསྒོམ་བསྒྲུང་བ་ཡིས༔ ཨུ་པ་གཉིས་ལྡན་དབང་ཐོབ་ཤོག༔ ཧེ་ཝཱཀྐ་ཨ་བྷི་ཥིཉྩ་ཨཱ༔ ཞི་རྒྱས་དབང་དྲག་གི་
ཕྲེང་བ་གཏད་ལ། ཨུ་པའི་དམ་ཚིག་ཉི་ཤུ་སྲུངས༔ ཡི་གེ་ཨ་མཐིང་བསྟན་ལ། ཐེག་དགུ་དྲུག་པ་ཡོ་གའི་དབང་༔ སྣ་རུ་ཐིག་ལེ་དཀར་པོ་བསྒོམ༔ ཡི་གེ་ཨ་བསྒོམ་
བསྒྲང་བ་ཡིསཿ ཡོ་ག་བྱང་ཆུབ་དབང་ཐོབ་ཤོག༔ ཨ་ཙིཏྟ་ཨ་བྷི་ཥིཉྩ་ཧཱུཾ༔ རྡོ་རྗེ་དྲིལ་བུ་གཏད་ལ། ཡོ་གའི་དབང་རྣམས་རྫོགས་གྱུར་ཅིག༔ ཡི་གེ་ཨོཾ་དཀར་བསྟན་

ལ༑ ཐེག་པ་བདུན་པ་མ་ཧཱའི་དབང་༔ སྤྱི་བོར་ཐིག་ལེ་དཀར་པོ་རུ༔ ཡི་གེ་ཨོཾ་བསྒོམ་བསྒྲུང་བ་ཡིས༔ ཏིང་འཛིན་རྣམ་གསུམ་དབང་ཐོབ་ཤོག༔ ཨོཾ་
ཀཱ་ཡ་ཨ་བྷི་ཥིཉྩ་ཨོཾ༔ རུས་རྒྱན་ཁ་ཊྭཱཾ་གྲི་གུག་གཏད་ལ། སྐུ་གསུང་ཐུགས་ཀྱི་དམ་ཚིག་སྲུངས༔ ཕུང་ཁམས་ལྷ་དང་ལྷ་མོར་བསྒོམ༔ མ་ཧཱ་སྐུ་ཡི་དབང་ཐོབ་ཤོག༔
ཨེ་ཡཾ་ར་སུཾ་ཀཾ་རཾ་བྷྲཱུཾ༔ ཡི་གེ་ཨ་དམར་བསྟན་ལ། ཐེག་དགུ་བརྒྱད་པ་ཨ་ནུའི་དབང་༔ མགྲིན་པར་ཐིག་ལེ་དམར་པོ་རུ༔ ཡི་གེ་ཨཱཿབསྒོམ་བསྒྲང་བ་ཡིས༔ ཨ་
ནུའི་དབྱིངས་རིག་དབང་ཐོབ་ཤོག༔ ཨཱཿཝཱཀྐ་ཨ་བྷི་ཥིཉྩ་ཨཱ༔ ཡབ་ཡུམ་བྱང་སེམས་དཀར་དམར་གཏད་ལ། དམ་ཚིག་རྣམ་པ་གསུམ་དུ་སྲུངས༔ འབྲས་བུ་བཅུ་དྲུག་ས་
མཆོག་ནོན༔ ཡི་གེ་ཧཱུཾ་མཐིང་བསྟན་ལ། ཐེག་དགུའི་ཡང་རྩེ་ཨ་ཏིའི་དབང་༔ སྙིང་གར་ཐིག་ལེ་མཐིང་ཀ་རུ༔ ཡི་གེ་ཧཱུཾ་བསྒོམ་བསྒྲུང་བ་ཡིས༔ ཉག་གཅིག་ཨ་

༄༅། །ཏིའི་དབང་ཐོབ་ཤོག༔ ཧཱུཾ་ཙིཏྟ་ཨ་བྷི་ཥིཉྩ་ཧཱུཾ༔ ཤེལ་དང་ཡི་གེ་ཨ་དཀར་གཏད་ལ། དམ་ཚིག་བསྲུང་དུ་མེད་པ་སྟེ༔ ལྟ་བ་མ་བཅོས་ཅོག་
བཞག་བཞི༔ ཁྲེགས་ཆོད་ཐོད་རྒལ་ལོངས་སྤྱོད་ལ༔ འབྲས་བུ་སྐུ་གསུམ་ལྷུན་གྱིས་གྲུབ༔ སྙིང་པོ་བུ་ཡི་ཐུགས་ལ་བསྟིམ༔ དེ་ལྟར་བསྐུར་བས་རིམ་
དགུའི་ཐེག་པ་ལ་འཇུག་ཅིང་ཉན་འཆད་སྒོམ་པའི་དབང་ཐོབ་པ་ཡིན་ནོ། །གསུམ་པ་དངོས་གཞི་ཟབ་དོན་སྙིང་པོ་ལ། ཐུན་མོང་དང་ཐུན་མིན་གཉིས་ཀྱི་དང་
པོ་ཞུ་བའི་ཕྱིར་རྗེས་ཟློས རིགས་ཀུན་འདུས་པའི་སློབ་དཔོན་དགོངསཿ ཁྱོད་ཞབས་པདྨོའི་བཀའ་དྲིན་གྱིས༔ བདག་ལ་ཐུགས་རྗེས་ཉེར་དགོངས་ལ༔
རིགས་ལྔའི་དབང་མཆོག་སྩལ་དུ་གསོལ༔ སློབ་དཔོན་ནས་ཞྭ་ཕུད་དེ་ཐལ་སྦྱར་གྱིས། བྱང་ཆུབ་རྡོ་རྗེ་སངས་རྒྱས་ལ། །མཆོག་ཆེན་ཇི་ལྟར་སྩལ་བ་ལྟར། །འདིར་ཡང་

སྐྱེད་པའི་དོན་གྱི་ཕྱིར། །ནམ་མཁའི་རྡོ་རྗེ་དེང་འདིར་སྩོལ། །ཞེས་སློབ་དཔོན་གྱིས་བསྐུལ་བས་མདུན་གྱི་དཀྱིལ་འཁོར་པའི་ལྷ་ཚོགས་རྣམས་ཀྱི་ཐུགས་ཀ་
ནས་འོད་ཟེར་ནམ་མཁའ་ཁྱབ་པར་འཕྲོས་པས་རྩ་བ་གསུམ་གྱི་ལྷ་ཚོགས་དཔག་ཏུ་མེད་པ་བྱོན་ནས་འོད་དུ་ཞུ་བ་རིགས་ལྔར་གྱུར། དེ་ཡང་རྗེས་ཆགས་ཀྱིས་ཞུ་
བ་དབང་རྫས་སུ་གྱུར་པར་དམིགས། ཞྭ་བཞེས། འོ་དེ་ནས་མི་བསྐྱོད་པ་ཆུའི་དབང་ལ་ཁྱེད་རང་རྣམས་དབང་སྟེགས་སེང་གེས་བཏེགས་པའི་ཁྲི་ལ་རྡོ་རྗེ་སེམས་
དཔའ་མཐིང་ཀ་རྡོ་རྗེ་དང་དྲིལ་བུ་འཛིན་པ། ཡུམ་སངས་རྒྱས་སྤྱན་མ་སྔོན་མོ་དང་འཁྲིལ་བའི་ཐུགས་ཀར་ཡི་གེ་ཧཱུཾ་མཐིང་ཀས་མཚན་པར་བསྒོམས་ཤིག སློབ་
དཔོན་གྱི་ཐུགས་ནས་གདན་གསུམ་ཚངས་པའི་དཀྱིལ་འཁོར་རྫོགས་པ་མདུན་གྱི་ནམ་མཁའ་ལ་བྱོན་ཏེ། དེ་བཞིན་གཤེགས་པ་རྣམས་ཀྱིས་དགོངས་པ་མཛད།

༄༅།            །གཤེགས་མ་རྣམས་ཀྱིས་དབང་བསྐུར། བྱང་ཆུབ་སེམས་དངའ་རྣམས་ཀྱིས་བཀྲ་ཤིས་པའི་ཤིས་པ་བརྗོད། རིགས་ཀྱི་ལྷ་མོ་རྣམས་
ཀྱིས་མེ་ཏོག་འཐོར། མཆོད་པའི་ལྷ་མོ་རྣམས་ཀྱིས་མཆོད་རྫས་དུ་མ་ཐོགས་ཏེ་མཆོད་པའི་ཆར་འབེབས། ཁྲོ་བོ་རྣམས་ཀྱིས་ཕྱོགས་མཚམས་སུ་འཁོད་ནས་
བགེགས་བསྐྲད་པར་གྱུར༔ བཀྲ་ཤིས་གང་ཞིག་སེམས་ཅན་སྙིང་ལ་གནས༔ སེམས་ཅན་མ་ལུས་རང་བཞིན་མཆོག་གྱུར་པ༔ བསྐྱེད་བྱེད་ཀྱིས་བསྐྱེད་བདེ་
འབྱུང་ཇི་ལྟ་བར༔ དེ་ལྟར་དབང་བསྐུར་མཆོག་གི་བཀྲ་ཤིས་ཤོག༔   ཅེས་མེ་ཏོག་འཐོར་བཞིན། ཨོཾ་བཛྲ་སཏཱ་སུ་སཾ་གྲ་ཧཾ༔ ཨོཾ་བཛྲ་རཏྣ་མ་ནུ་ཏ་རཾ༔ བཛྲ་དྷརྨཱ་
ཀཱ་ཡ་ནི༔ ཨོཾ་བཛྲ་ཀརྨཱ་ཀ་རོད་བྷ་ཝེ༔ ཅེས་དང་། ལས་རྡོར་ནས་མཆོད་པ་བཏེགས། སློབ་དཔོན་ནས་རྒྱ་བཅས། ཨོཾ་བཛྲ་ཨརྒྷཾ་སོགས་ནས། ཤབྡ་པྲ་ཏིཙྪ་ཡེ་སྭཱ་ཧཱ། རོལ་མོ་

བཅས་དང་། ལས་རྡོར་ནས་གུ་གུལ་བདུག་ཅིང་སློབ་དཔོན་གྱིས་ཐུན་བྲབ་ལ། ཨོཾ་ཨཱཿབིག་ནན་ཏ་ཀྲིཏ་གནོད་བྱེད་འབྱུང་པོ་ཨུ་ཙ་ཏ་ཡ་ག་ག་གྷ་ཏ་ཡ་གྷ་ཏ་ཡ་སརྦ་བིགྣཱཾ་གཙྪ༔ རོལ་མོ་
བྱ༑ བུམ་པ་ཐོགས་ལ། ཧཱུཾ་ཧྲཱིཿ མི་བསྐྱོད་བུམ་པའི་བཅུད་ཀྱིས་དྲི་ཁྲུས་ནས༔ ཡེ་ཤེས་བཅུད་ཀྱིས་སྨིན་པའི་ཀ་ལ་ཤ༔ རྣམ་ཤེས་མེ་ལོང་ཡེ་ཤེས་མངོན་དུ་
བྱ༔ རྡོ་རྗེ་རིགས་ཀྱི་དངོས་གྲུབ་བསྒྲུབ་པར་དབང་༔ ཨོཾ་བཛྲ་ཀཱ་ལ་ཀྵ་ཨ་བྷི་ཥིཉྩ་ཨོཾ༔ ཨོཾ་བཛྲ་མུ་གུ་ཊ་ཨ་བྷི་ཥིཉྩ་ཧཱུཾ༔ སུ་ར་ཏེ་སྟྭཾ་ཨ་ཧོ༔ ཞེས་བུམ་
པའི་ཆུས་དབང་བསྐུར་བས་ཚངས་བུག་ནས་སོང་ལུས་ཐམས་ཅད་གང་སྟེ། ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུ་བརྒྱན་པར་གྱུར། དེ་ལྟར་ན་མི་
བསྐྱོད་པ་ཆུ་ཡི་དབང་ཐོབ། ཞེ་སྡང་གི་དྲི་མ་སྦྱངས། རྣམ་པར་ཤེས་པའི་ཕུང་པོ་གནས་གྱུར། མེ་ལོང་ལྟ་བུའི་ཡེ་ཤེས་མངོན་དུ་བྱས། རྡོ་རྗེ་སེམས་དཔའ་

༄༅།    །དང་དེའི་རིགས་ཀྱི་དངོས་གྲུབ་བསྒྲུབ་པ་ལ་དབང་བ་ཡིན་ནོ། །དེ་ནས་རིན་འབྱུང་ཅོད་པན་གྱི་དབང་ལ། ཁྱེད་རང་རྣམས་རིན་ཆེན་
འབྱུང་ལྡན་སེར་པོ་མཆོག་སྦྱིན་དང་མཉམ་བཞག་མཛད་པ། ཡུམ་མ་མ་ཀི་སེར་མོ་དང་འཁྲིལ་བའི་ཐུགས་ཀར་ཡི་གེ་སྭཱ་སེར་པོས་མཚན་པར་བསྒོམས་ཤིག༔ དབུ་
རྒྱན་མགོར་བསྐོན་ལ། ཧཱུཾ་ཧྲཱི༔ རིགས་ལྔའི་ཡོན་ཏན་ཀུན་གྱིས་རབ་མཛེས་པའི༔ རྒྱལ་བའི་རྒྱལ་ཚབ་མངོན་པར་དབང་བསྐུར་བཞིན༔ ཚོར་ཕུང་མཉམ་ཉིད་ཡེ་
ཤེས་མངོན་དུ་བྱ༔ རིན་ཆེན་རིགས་ཀྱི་དངོས་གྲུབ་བསྒྲུབ་པར་དབང་༔ ཨོཾ་རཏྣ་ཨ་བྷི་ཥིཉྩ་ཧཱུཾ༔ ཨོཾ་བཛྲ་མུ་གུ་ཏྲ་ཡ་ཨ་བྷི་ཥིཉྩཧཱུཾ༔ སུ་ར་ཏེ་སྟྭཾ༔ ཨ་ཧོ་
བཛྲ་དྷུ་ཤ་ཧོ༔ ཨོཾ་ཧཱུཾ་ཧཱུཾ་ཧྲཱིཿཨཱཿ ཞེས་ཅོད་པཎ་གྱིས་དབང་བསྐུར་བས་རིན་ཆེན་འབྱུང་ལྡན་གྱིས་དབུ་བརྒྱན་པར་གྱུར༔ དེ་ལྟར་ན་རིན་ཆེན་འབྱུང་ལྡན་ཅོད་

པཎ་གྱི་དབང་ཐོབ། ང་རྒྱལ་གྱི་དྲི་མ་སྦྱངས། ཚོར་བའི་ཕུང་པོ་གནས་གྱུར། མཉམ་པ་ཉིད་ཀྱི་ཡེ་ཤེས་མངོན་དུ་བྱས། རིན་ཆེན་འབྱུང་ལྡན་དང་དེའི་
རིགས་ཀྱི་དངོས་གྲུབ་བསྒྲུབ་པ་ལ་དབང་བ་ཡིན་ནོ། །དེ་ནས་སྣང་བ་མཐའ་ཡས་རྡོ་རྗེའི་དབང་ནི། ཁྱེད་རང་རྣམས་སྣང་བ་མཐའ་ཡས་དམར་པོ་མཉམ་བཞག་
གི་ཕྱག་རྒྱ་ཅན། ཡུམ་གོས་དཀར་མོ་དམར་མོ་དང་འཁྲིལ་བའི་ཐུགས་ཀར་ཡི་གེ་ཨཱ་དམར་པོས་མཚན་པར་བསྒོམས་ཤིག རྡོ་རྗེ་ལག་གཡས་སུ་གཏད་ལ། ཧཱུཾ༔ པདྨ་
རིགས་ཀྱི་རྡོ་རྗེ་འཛིན་པའི་ཐབས༔ རྡོ་རྗེ་ཆོས་ཀྱི་དམ་ཚིག་ཕྱག་རྒྱ་ཆེ༔ འདུ་ཤེས་སོར་རྟོགས་ཡེ་ཤེས་མངོན་དུ་བྱ༔ པདྨ་རིགས་ཀྱི་དངོས་གྲུབ་བསྒྲུབ་པར་
དབང་༔ ཨོཾ་པདྨ་ཨ་བྷི་ཥིཉྩ་ཧཱུཾ༔ ཞེས་རྡོ་རྗེས་དབང་བསྐུར་བས་སྣང་བ་མཐའ་ཡས་ཀྱིས་དབུ་བརྒྱན་པར་གྱུར། དེ་ལྟར་ན་སྣང་བ་མཐའ་ཡས་རྡོ་རྗེའི་དབང་

༄༅། །ཐོབ། འདོད་ཆགས་ཀྱི་དྲི་མ་སྦྱངས། འདུ་ཤེས་ཀྱི་ཕུང་པོ་གནས་གྱུར། སོར་རྟོགས་ཡེ་ཤེས་མངོན་དུ་བྱས། སྣང་བ་མཐའ་ཡས་
དང་དེའི་རིགས་ཀྱི་དངོས་གྲུབ་བསྒྲུབ་པ་ལ་དབང་བ་ཡིན་ནོ། །དེ་ནས་དོན་ཡོད་གྲུབ་པ་དྲིལ་བུའི་དབང་ནི། ཁྱེད་རང་རྣམས་དོན་ཡོད་གྲུབ་པ་ལྗང་གུ་སྐྱབས་
སྦྱིན་དང་མཉམ་བཞག་མཛད་པ། ཡུམ་དམ་ཚིག་སྒྲོལ་མ་ལྗང་མོ་དང་འཁྲིལ་བའི་ཐུགས་ཀར་ཡི་གེ་ཧ་ལྗང་གུས་མཚན་པར་སྒོམས་ཤིག དྲིལ་བུ་ལག་གཡོན་ཏུ་གཏད་ལ།
ཧཱུཾ་ཧྲཱི༔ ཕྲིན་ལས་ཡོངས་རྫོགས་ཤེས་རབ་རྗེས་འགྲོ་བའི༔ ཡོན་ཏན་རྩལ་གྱི་རང་སྒྲའི་རང་མདངས་འདི༔ འདུ་བྱེད་བྱ་གྲུབ་ཡེ་ཤེས་མངོན་དུ་བྱ༔ ལས་
ཀྱི་རིགས་ཀྱི་དངོས་གྲུབ་བསྒྲུབ་པར་དབང་༔ ཨོཾ་ཀརྨ་ཨ་བྷི་ཥིཉྩ་ཨཱ༔ ཨ་མོ་གྷ་སིདྡྷི་ཨ་བྷི་ཥིཉྩ་ཨཱཿ ཞེས་དྲིལ་བུས་དབང་བསྐུར་བས་དོན་ཡོད་གྲུབ་པས་དབུ་

བརྒྱན་པར་གྱུར། དེ་ལྟར་ན་དོན་ཡོད་གྲུབ་པ་དྲིལ་བུའི་དབང་ཐོབ། ཕྲག་དོག་གི་དྲི་མ་སྦྱངས། འདུ་བྱེད་ཀྱི་ཕུང་པོ་གནས་གྱུར། བྱ་བ་གྲུབ་པའི་ཡེ་ཤེས་
མངོན་དུ་བྱས། དོན་ཡོད་གྲུབ་པ་དང་དེའི་རིགས་ཀྱི་དངོས་གྲུབ་བསྒྲུབ་པ་ལ་དབང་བ་ཡིན་ནོ། །དེ་ནས་རྣམ་པར་སྣང་མཛད་མིང་གི་དབང་ལ། ཁྱེད་རང་
རྣམས་རྣམ་པར་སྣང་མཛད་དཀར་པོ་མཉམ་བཞག་གི་མཐིལ་དུ་འཁོར་ལོ་འཛིན་པ། ཡུམ་དབྱིངས་ཕྱུག་མ་དཀར་མོ་དང་འཁྲིལ་བའི་ཐུགས་ཀར་ཡི་གེ་ཨོཾ་དཀར་
པོས་མཚན་པར་བསྒོམས་ཤིག འཁོར་ལོ་གཏད་ལ། ཨོཾ༔ ཁྱབ་བདག་རྒྱལ་སྲིད་མིང་གི་བདུད་ལས་རྒྱལ༔ འཁོར་ལོས་སྒྱུར་བཞིན་མངོན་པར་དབང་བསྐུར་
བསཿ གཟུགས་ཕུང་ཆོས་དབྱིངས་ཡེ་ཤེས་མངོན་དུ་བྱ༔ བདེ་གཤེགས་རིགས་ཀྱི་དངོས་གྲུབ་བསྒྲུབ་པར་དབང་༔ ཨོཾ་བུདྡྷ་ན་མ་ཨ་བྷི་ཥིཉྩ་ཨོཾ༔ མེ་ཏོག་

༄༅།      །དོར་ཞིང་མིང་ནས་བཟུང་ཞེས་གསུངས་ཀྱང་སྤྱི་ཁྱབ་ཙམ་དུ། ཨོཾ་སརྦ་ཏ་ཐཱ་ག་ཏ་བཛྲ་སཏྲ་ན་མ་ཨ་བྷི་ཉྩ་ཧཱུཾ༔ སྐལ་ལྡན་དག་པའི་སྐྱོན་བྲལ་ཡེ་ཤེས་རྣམ་
ལྔའི་སྲིད་པ་གསུམ་དབང་བའོ༔ ཞེས་མིང་གི་དབང་བསྐུར་བས་རྣམ་སྣང་གིས་དབུ་བརྒྱན་པར་གྱུར། དེ་ལྟར་ན་རྣམ་པར་སྣང་མཛད་མིང་གི་དབང་ཐོབ། གཏི་
མུག་གི་དྲི་མ་སྦྱངས། གཟུགས་ཀྱི་ཕུང་པོ་གནས་གྱུར། ཆོས་ཀྱི་དབྱིངས་ཀྱི་ཡེ་ཤེས་མངོན་དུ་བྱས། རྣམ་པར་སྣང་མཛད་དང་དེའི་རིགས་ཀྱི་དངོས་གྲུབ་
བསྒྲུབ་པ་ལ་དབང་བ་ཡིན་ནོ། །དེ་ལྟར་ཆུ་ཅོད་པན་རྡོ་རྗེ་དྲིལ་བུའི་མིང་གི་དབང་གིས་ཕྱི་རྒྱུད་ཀྱི་རྒྱུད་འཆད་པ་ལ་དབང་བ་དང་༔ རིགས་ལྔའི་སྡོམ་པ་ཐོབ་པ་
དང་༔ ཐ་མལ་གྱི་སྒོ་གསུམ་བརྟུལ་ནས་རྡོ་རྗེ་འཆང་གི་སྐུ་གསུང་ཐུགས་སུ་བྱིན་རླབས་པ་ལས༔ བླ་མེད་སྙིང་ཐིག་གི་རྒྱུད་ཉན་པ་ལ་དབང་པ་དང་༔ རིགས་།

ལྔའི་དམ་ཚིག་དང་༔ རིགས་ལྔའི་རྣལ་འབྱོར་ལས་བྱུང་བའི་ལས་སྣ་ཚོགས་ཀྱི་དངོས་གྲུབ་སྒྲུབ་པར་དབང་བའི་ཕྱིར་ན་ཐུན་མོང་ངམ་རྡོ་རྗེ་སློབ་མའི་དབང་བྱ་བ་
ཡིན་ཏེ༔ མེ་ཏོག་ཕོག་པའི་རིགས་ཀྱི་ལྷ་སྒྲུབས་པ་ལ་བརྩོན་པར་གྱིས་ཤིག༔ གཉིས་པ་ཐུན་མོང་མ་ཡིན་པའི་དངོས་གཞིའི་དབང་རྣམས་ཞུ་བའི་མཎྜལ་ཕུལ།
གསོལ་བ་འདེབས་པ་ནི་འདིའི་རྗེས་ཟློས་མཛོད། ཨེ་མ༔ སངས་རྒྱས་ཀུན་འདུས་བླ་མ་རྗེ༔ བདག་ཅག་འཁོར་བ་ལས་སྒྲོལ་ཕྱིར༔ རྡོ་རྗེ་སྙིང་པོའི་དངོས་
གཞིའི་དབང་༔ ཡོངས་རྫོགས་བདག་ལ་སྩལ་དུ་གསོལ༔ ཀྱཻ༔ རིགས་ཀྱི་བུ་རྣམས་གཞི་མ་བཅོས་པའི་ངོ་བོ་ཀུན་བཟང་ཡབ་ཡུམ་དུ་རྫོགས་པར་དེ་ལྟར་ཡིན་
པའི་ངེས་ཤེས་ཀྱིས་ཀུན་བཟང་ཡབ་ཡུམ་དུ་སྒོམས་ཤིག བུམ་པ་ཀུན་བཟང་ཞི་ཁྲོ་རབ་འབྱམས་ཀྱིས་རྟེན་དང་བརྟེན་པ་རྫོགས་པ་སྤྱི་བོར་བྱོན་པས་བྱང་སེམས་

༄༅། །ཡེ་ཤེས་ཀྱི་བདུད་རྩི་བྱུང་ནས་ལུས་ཐམས་ཅད་གང་བར་དམིགས། བུམ་པ་ཐོགས་ལ། ཧྲཱིཿ བུམ་པ་སྟོང་གསལ་གཞལ་ཡས་འདིརཿ ཞི་ཁྲོ་
རབ་འབྱམས་བསྐྱེད་པའི་ལྷ༔ འོད་ཞུ་བདུད་རྩིའི་རང་བཞིན་འདིས༔ སྐལ་ལྡན་བུ་ལ་དབང་བསྐུར་བས༔ བསྐྱེད་པ་སྐུ་ཡི་དབང་ཐོབ་ཤོག༔ རྩ་སྔགས་ཤམ་བུར།
ཀ་ཡ་ཨ་བྷི་ཥིཉྩ་ཨཱོཾ༔ སྐུ་བུམ་པའི་དབང་ཐོབ༔ ལུས་ཀྱི་སྒྲིབ་པ་དག ལུས་ལྷ་སྐུ་བསྒོམ་པ་ལ་དབང་བ་ཡིན་ནོ༔ སློབ་དཔོན་དཀྱིལ་འཁོར་གྱི་བདག་པོའི་
ང་རྒྱལ་གྱིས་ཡབ་ཡུམ་སྙོམས་པར་ཞུགས་པའི་བྱང་སེམས་ཀྱི་རྒྱུན་བབ་པ་བྷརར་བསྐྱིལ་བ་མགྲིན་པར་བཞག་པས་བདེ་བའི་ཡེ་ཤེས་རྒྱས་པར་མོས་བྷནྡྷ་བདུད་རྩི་སྦྱིན་
ལ༑ ཧྲཱིཿ བྷནྡྷ་བདུད་རྩི་དམ་རྫས་དང་༔ ཨ་ལི་ཀ་ལི་རང་བྱུང་སྒྲས༔ སྐལ་ལྡན་ཁྱོད་ལ་དབང་བསྐུར་བས༔ ནུས་ལྡན་སྔགས་ཀྱི་དབང་ཐོབ་ཤོག༔

རྩ་སྔགས། ཝཱཀྐ་ཨ་བྷི་ཥིཉྩ་ཨཱཿ གསུང་གསང་བའི་དབང་ཐོབ། ངག་གི་སྒྲིབ་པ་དག ངག་སྔགས་བཟླས་པ་ལ་དབང་བ་ཡིན་ནོ། །ཡང་རྡོ་རྗེ་ཐབས་ཀྱི་
རང་བཞིན་ཡེ་ཤེས་ལྔའི་ངོ་བོ་དང་། དྲིལ་བུ་ཤེས་རབ་ཀྱི་རང་བཞིན་སྟོང་ཉིད་ཆོས་ཀྱི་སྒྲ་དབྱངས་སྒྲོག་པ། གཉིས་ཀའི་དོན་དམ་པ་བྱང་ཆུབ་སེམས་ཀྱི་རང་
བཞིན་དུ་ཤེས་པར་གྱིས་ཤིག་རྡོ་རྗེ་དྲིལ་བུ་སྦྱིན་ལ། ཐབས་ཤེས་རྡོ་རྗེ་དྲིལ་བུ་ཡི༔ ཕྱག་མཚན་ཐུགས་ཀྱི་དབང་བསྐུར་བས༔ ཞི་ཁྲོ་ཡོངས་རྫོགས་རིག་པའི་
མདངསཿ རྡོ་རྗེའི་ཐུགས་དང་གཉིས་མེད་ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུཾ༔ རྡོ་རྗེ་གསོར། དྲིལ་བུ་འཁྲོལ་བརྟེན། འཁྱུད་རྒྱ་བྱ་རུ་བཅུག སློབ་དཔོན་དཀྱིལ་
འཁོར་གྱི་བདག་པོའི་བྱང་སེམས་བྷནྡྷའི་སྐྱོགས་ཀྱིས་ལྗགས་ལ་བཞག་པས་ལུས་ཀྱི་གནས་ཐམས་ཅད་གང་དགའ་བ་བཞིའི་ཡེ་ཤེས་མངོན་དུ་སྐྱེས་པར་དམིགས། བུང་

༄༅།       །སེམས་སྦྱིན། ཨེ་མ༔ ཡབ་ཡུམ་སྦྱོར་བས་བདེ་བའི་རྒྱུན༔ ཐབས་ཤེས་སྙིང་པོ་བྱང་སེམས་འདིས༔ སྐལ་ལྡན་ཁྱོད་ལ་དབང་བསྐུར་
བས༔ ཐབས་ཤེས་གཉིས་སུ་མེད་པར་ཤོག༔ རྩ་སྔགས། མཎྜལ་གུ་ཧྱ་ཨ་བྷི་ཥིཉྩ་ཧཱུཾ༔ དེས་ཐུགས་ཤེས་རབ་ཡེ་ཤེས་ཀྱི་དབང་ཐོབ༔ ཡིད་སྒྲིབ་དག༔
ཏིང་ངེ་འཛིན་ཟབ་མོ་བསྒོམ་པ་ལ་དབང་བ་ཡིན་ནོ༔ ཁྱེད་རང་རྣམས་ཀྱི་སེམས་དུས་གསུམ་གྱི་སྤྲོས་པ་ཆོད་ལ་རིག་པ་ལྷུན་གྲུབ་ཆེན་པོའི་ངང་དུ་ཞོགས་ཤིག༔ ཤེལ་
རྡོ་དང་རྨ་བྱའི་མདོངས་གཏང་ལ། ཤེལ་དཀར་དྲི་མ་མེད་པ་དང་༔ རྨ་བྱའི་མདོངས་འོད་གསལ་བ་འདིས༔ སྐལ་ལྡན་ཁྱོད་ལ་དབང་བསྐུར་བས༔ རིག་པ་རྩལ་གྱི་
དབང་ཐོབ་ཤོག༔ ཨ་ཕཊ༔ ཨ་ཕཊ༔ ཨ་ཕཊ༔ གཞི་ཀ་དག་སྟོང་གསལ་ཤེལ་ལྟ་བུ་ལ༔ ལྷུན་གྲུབ་ཀྱི་རང་གདངས་ལུ་གུ་རྒྱུད་འཇའ་ཚོན་ལྟར་ཅིར་

ཡང་འཆར་བ་རྨ་བྱའི་མདོངས་ཀྱིས་མཚོན་ཏེ་རྟོགས་པར་གྱིས་ཤིག དེས་རིག་པ་རྩལ་གྱི་དབང་ཐོབ༔ བག་ཆགས་ཀྱི་སྒྲིབ་པ་དག སྙིང་ཐིག་བསྒོམ་པ་
ལ་དབང་བ་ཡིན་ནོ། །དེ་ནས་བུམ་དབང་གི་ཡན་ལག་ཏུ་ལྷ་སྐུ་ཕྱག་རྒྱའི་དབང་ནི། མདུན་གྱི་དཀྱིལ་འཁོར་ལྷ་ཚོགས་ལས་རང་འདྲ་གཉིས་པ་རེ་ཆད་ནས་རང་
གི་སྙིང་ག་དང་དུང་ཁང་དུ་ཐིམ་པས་གདན་གསུམ་ལྷའི་དཀྱིལ་འཁོར་དུ་བྱིན་གྱིས་རླབས་པར་དམིགས། ཀུན་བཟང་ཡབ་ཡུམ་གྱི་སྐུ་ཐོགས་ལ། ཧྲཱིཿ སྐལ་ལྡན་རིགས་
ཀྱི་བུ་ཁྱོད་ལ༔ ཀུན་བཟང་ཡབ་ཡུམ་དབང་བསྐུར་བས༔ ཡིད་ཆོས་རྣམ་པར་དག་ནས་ནི༔ ཆོས་སྐུ་རབ་འབྱམས་དབང་ཐོབ་ཤོག༔ དྷརྨཱ་ཀཱ་ཡ་ཨ་བྷི་
ཥིཉྩམཾ༔ རྣམ་སྣང་ཡབ་ཡུམ་གཏད་ལ། ཧྲཱིཿ སྐལ་ལྡན་རིགས་ཀྱི་བུ་ཁྱོད་ལ༔ རྣམ་སྣང་ཡབ་ཡུམ་དབང་བསྐུར་བས༔ གཏི་མུག་རྟོག་པ་གནས་དག་ནས༔

༄༅།        །གཟུགས་ཀྱི་ཕུང་པོ་རང་གྲོལ་དུ༔ ཆོས་དབྱིངས་ཡེ་ཤེས་དབང་ཐོབ་ཤོག༔ ཨོཾ་ཛི་ན་ཛིཀྲ༔ ལཱཾ་དྷེ་ཤྭ་རི་སྟྭཾ༔ ཨ་བྷི་ཥིཉྩམཾ༔ རྡོར་
སེམས་ཡབ་ཡུམ་གཏད་ལ། ཧྲཱིཿ སྐལ་ལྡན་རིགས་ཀྱི་བུ་ཁྱོད་ལ༔ རྡོར་སེམས་ཡབ་ཡུམ་དབང་སྐུར་བས༔ ཞེ་སྡོང་ས་ཁམས་གནས་དག་ནས༔ རྣམ་ཤེས་ཕུང་
པོ་རང་གྲོལ་དུ༔ མེ་ལོང་ཡེ་ཤེས་དབང་ཐོབ་ཤོག༔ ཧཱུཾ་བཛྲ་དྷིཀ མཱཾ་དྷ་ཏི་ཤྭ་རི་ཧཱུཾ༔ ཨ་བྷི་ཥིཉྩམཾ༔ རིན་འབྱུང་ཡབ་ཡུམ་གཏད་ལ། ཧྲཱིཿ སྐལ་ལྡན་
རིགས་ཀྱི་བུ་ཁྱོད་ལ༔ རིན་འབྱུང་ཡབ་ཡུམ་དབང་བསྐུར་བས༔ ང་རྒྱལ་ཆུ་ཁམས་གནས་དག་ནས༔ ཚོར་བའི་ཕུང་པོ་རང་གྲོལ་དུ༔ མཉམ་ཉིད་ཡེ་ཤེས་
དབང་ཐོབ་ཤོག༔ སྭཱ་རཏྣ་དྷྲིཀ༔ མཱུཾ་མ་ཧཱ་ར་སྟི་སྟྭཾ༔ ཨ་བྷི་ཥིཉྩམཾ༔ སྣང་མཐའ་ཡབ་ཡུམ་གཏད་ལ། ཧྲཱི༔ སྐལ་ལྡན་རིགས་ཀྱི་བུ་ཁྱོད་ལ༔ སྣང་མཐའ་

ཡབ་ཡུམ་དབང་བསྐུར་བས༔ འདོད་ཆགས་མེ་ཁམས་གནས་དག་ནས༔ འདུ་ཤེས་ཕུང་པོ་རང་གྲོལ་དུ་༔ སོར་རྟོགས་ཡེ་ཤེས་དབང་ཐོབ་ཤོག༔ ཨོཾ་ཨ་
རོ་ལིཀྲ པྱཾ་ར་ག་ར་ཏི་སྟྭཾ༔ ཨ་བྷི་ཥིཉྩམཾ༔ དོན་གྲུབ་ཡབ་ཡུམ་གཏད་ལ། ཧྲཱིཿ སྐལ་ལྡན་རིགས་ཀྱི་བུ་ཁྱོད་ལ༔ དོན་གྲུབ་ཡབ་ཡུམ་དབང་བསྐུར་བས༔
ཕྲག་དོག་རླུང་ཁམས་གནས་དག་ནསཿ འདུ་བྱེད་ཕུང་པོ་རང་གྲོལ་དུ༔ བྱ་གྲུབ་ཡེ་ཤེས་དབང་ཐོབ་ཤོག༔ ཧཱ་པྲཛྙཱ་དྷིཀྲ༔ ཏྭཾ་བཛྲ་ར་ཏི་སྟྭཾ༔ ཨ་བྷི་ཥིཉྩ
མཾ༔ སེམས་དཔའ་སེམས་མ་གཏད་ལ། ཧྲཱིཿ སྐལ་ལྡན་རིགས་ཀྱི་བུ་ཁྱོད་ལ༔ སེམས་དཔའ་སེམས་མའི་དབང་བསྐུར་བས༔ ཚོགས་ཡུལ་སེམས་དཔའ་སེམས་
མའི་སྐུ༔ གཉིས་མེད་རྟོགས་པའི་དབང་ཐོབ་ཤོག༔ སཾ་བྷོ་ཀཱ་ཡ་ཨ་བྷི་ཥིཉྩ་ཧཱུཾ༔ ཐུབ་དྲུག་གཏད་ལ། ཧྲཱིཿ སྐལ་ལྡན་རིགས་ཀྱི་བུ་ཁྱོད་ལ༔ ཐུབ་པ་དྲུག་

༄༅།     །གི་དབང་བསྐུར་བས༔ ཉོན་དྲུག་ཐུབ་པ་དྲུག་གི་སྐུ༔ གཉིས་མེད་རྟོགས་པའི་དབང་ཐོབ་ཤོག༔ ནིརྨ་ཀཱ་ཡ་ཨ་བྷི་ཥིཉྩ་ཧཱུཾ༔ སྒོ་བ་
ཡབ་ཡུམ་གཏད་ལ། ཧྲཱིཿ སྐལ་ལྡན་རིགས་ཀྱི་བུ་ཁྱོད་ལ༔ སྒོ་བ་སྒོ་མའི་དབང་བསྐུར་བས༔ མུ་བཞི་སྒོ་བ་སྒོ་མའི་སྐུ༔ གཉིས་མེད་རྟོགས་པའི་དབང་ཐོབ་
ཤོག༔ ཛཿཧཱུཾ་བཾ་ཧོ༔ ཨ་བྷི་ཥིཉྩཧཱུཾ༔ དེ་ལྟར་བཞི་བཅུ་རྩ་གཉིས་ཞི་བའི་ལྷ་ཚོགས་རྣམས་ཀྱང་གུད་ན་མེད་དེ་ཀུན་གཞི་ཡིད་ཆོས་དག་པའི་རྩལ་ལས་ཆོས་སྐུ་
ཀུན་བཟང་ཡབ་ཡུམ། ཕུང་པོ་ལྔ་རྒྱལ་བ་རིགས་ལྔ། འབྱུང་བ་ལྔ་བདེ་གཤེགས་ཡུམ་ལྔ། རྣམ་ཤེས་ཚོགས་བརྒྱད་སེམས་དཔའ་བརྒྱད། ཡུལ་བརྒྱད་
སེམས་མ་བརྒྱད། ཉོན་མོངས་ཐུབ་པ་དྲུག རྟག་ཆད་མུ་བཞི་སྒོ་བ་ཡབ་ཡུམ་རྣམས་སུ་དག་པའི་དོན་ཡིད་ལ་དྲན་པར་གྱིས་ཤིག དེ་ནས་ཁྲག་འཐུང་རིགས་ལྔ་ཡབ་

ཡུམ་གཏད་ལ། ཧྲཱིཿ སྐལ་ལྡན་རིགས་ཀྱི་བུ་ཁྱོད་ལ༔ ཁྲག་འཐུང་རིགས་ལྔས་དབང་བསྐུར་བས༔ རིགས་རྩལ་ཧེ་རུ་ཀ་ཡི་སྐུ༔ གཉིས་མེད་རྟོགས་པའི་
དབང་ཐོབ་ཤོག༔ ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཨ་བྷི་ཥིཉྩ་ཧཱུཾ༔ ཀོའུ་རི་སེདྷ་རྣམས་གཏད་ལ། ཧྲཱིཿ སྐལ་ལྡན་རིགས་ཀྱི་བུ་ཁྱོད་ལ༔ ཀོའུ་རི་སེདྷས་དབང་བསྐུར་བས༔ ཚོགས་
ཡུལ་རིག་རྩལ་ཀོའུ་སེང་དང་༔ གཉིས་མེད་རྟོགས་པའི་དབང་ཐོབ་ཤོག༔ ཧ་ཧ་ཧེ་ཧེ༔ ཨ་བྷི་ཥིཉྩ་ཧཱུཾ༔ སྒོ་མ་བཞི་གཏད་ལ། ཧྲཱིཿ སྐལ་ལྡན་རིགས་ཀྱི་
བུ་ཁྱོད་ལ༔ རྟ་གདོང་སྒོ་མས་དབང་བསྐུར་བས༔ མུ་བཞི་རྟ་གདོང་སྒོ་མ་དང་༔ གཉིས་མེད་རྟོགས་པའི་དབང་ཐོབ་ཤོག༔ ཛཧཱུཾ་བཾ་ཧོ༔ ཨ་བྷི་ཥིཉྩ་ཧཱུཾ༔
དབང་ཕྱུག་ཉེར་བརྒྱད་གཏད་ལ། ཧྲཱིཿ སྐལ་ལྡན་རིགས་ཀྱི་བུ་ཁྱོད་ལ༔ དབང་ཕྱུག་སྒོ་མས་དབང་བསྐུར་བས༔ རྟོག་ཚོགས་རིག་རྩལ་རང་གྲོལ་དུ༔ གཉིས་མེད་

༄༅། །རྟོགས་པའི་དབང་ཐོབ་ཤོག༔ བྷོ་བྷོ༔ ཨ་བྷི་ཥིཉྩ་ཧཱུཾ༔ དེ་ལྟར་ཁྲག་འཐུང་ལྔ་བཅུ་རྩ་བརྒྱད་ཀྱང་གུད་ན་མེད་དེ་ཉོན་མོངས་དྲུག་དག་
པའི་རྩལ་ལས་ཁྲག་འཐུང་ཡབ་ཡུམ་བཅུ་གཉིས། ཚོགས་ཡུལ་གྱི་རྟོག་པ་དག་པས་མ་མོ་ཕྲ་མེན་བཅུ་དྲུག མུ་བཞི་སྒོ་མ་བཞི། རྟོག་ཚོགས་ཉེར་བརྒྱད་
དབང་ཕྱུག་མ་ཚོགས་རྣམས་སུ་དག་པའི་དོན་ཡིད་ལ་དྲན་པར་གྱིས་ཤིག དེས་དངོས་གཞི་ཟབ་དོན་སྙིང་པོ་ལེགས་པར་གྲུབ་ནས། ད་དངོས་གཞིའི་བྱེ་བྲག་
པ་གསང་བ་བླ་ན་མེད་པའི་དབང་ཆོག་ཞུ་བའི་མཎྜལ་ཕུལ། བཛྲ་ཛྷཱ་ན་ཌཱཀྐིས་ཡེ་ཤེས་དབབ་བརྟན། བུམ་པ། ཁྱེད་རང་རྣམས་ལ་བུམ་པ་སྣོད་བཅུད་འདིས་དབང་བསྐུར་
བས་སེམས་ཉིད་སྤྲོས་བྲལ་ཐིག་ལེ་ཉག་གཅིག་གི་གདངས་རྩལ་སྣོད་བཅུད་སྣང་སྲིད་ལྷ་ཡི་དཀྱིལ་འཁོར་དུ་ཡེ་ནས་ཡིན་པ་ངོ་ཤེས་པར་མཛོད་ཅིག སྤྱི་བོར་བདེ་

ཆེན་གྱི་འཁོར་ལོ་རྩ་འདབ་སུམ་བརྒྱ་དྲུག་ཅུའི་དབུས་སུ་རྣམ་པར་སྣང་མཛད་ཡབ་ཡུམ་འཁོར་ལོ་འཛིན་པར་བསྒོམ༔ རྩེ་བྲན་རྣམས་ཀྱི་ནང་དུ་རྣམ་སྣང་སྐུ་རྐྱང་
རེ་རེ་བསྒོམ༔ འབྲས་བུ་ལྷར་གསལ་བ་གསལ་བཞིན་རིགས་ཀྱི་བདག་པོས་དབང་བསྐུར༔ བུམ་པ་ལྷའི་དབང་ཐོབ༔ ཡི་དམ་གྱི་ལྷ་བསྒོམ་པར་དབང་༔
ཕྱོགས་བཅུའི་སངས་རྒྱས་ཐམས་ཅད་དང་གཉིས་སུ་མེད་པར་སངས་རྒྱས་པའི་གནད་འདི་ཡིན་གསུངས་སོ༔ ཨེ་མ༔ སེམས་ཉིད་ཡིད་བཞིན་ནོར་བུ་ལ༔ ༔
བསྐྱེད་པ་ལྷ་ཡི་དབང་བསྐུར་བས༔ རྡོ་རྗེའི་སྐུ་རུ་སྨིན་པ་དང་༔ སྤྲུལ་སྐུས་འགྲོ་དོན་ནུས་པར་ཤོག༔ རྩ་སྔགས། ཀཱ་ཡ་ཨ་བྷི་ཥིཉྩ་ཨོཾ༔ ཁྱེད་རང་རྣམས་
ལ་མེ་ལོང་སིནྡྷུ་ར་སྔགས་ཀྱི་ཕྲེང་བས་དབང་བསྐུར་བས་སེམས་ཉིད་ཡི་གེ་འཁོར་ལོའི་སྤྲིན་གྱི་རང་བཞིན་གྲག་སྟོང་བརྗོད་བྲལ་ཆེན་པོར་ངོ་ཤེས་པར་མཛོད་ཅིག༔

༄༅།      །མགྲིན་པ་ལོངས་སྤྱོད་འཁོར་ལོའི་རྩ་འདབ་བཅུ་དྲུག་གི་དབུས་སུ་སྣང་བ་མཐའ་ཡས་ཡབ་ཡུམ་བསྒོམ༔ རྩ་བྲན་རྣམས་ཀྱི་ནང་དུ་སྣང་
མཐའ་སྐུ་རྐྱང་རེ་རེ་བསྒོམ༔ དབང་འདི་ཐོབ་ན་ཕྱོགས་བཅུའི་སངས་རྒྱས་རྣམས་ཀྱི་གསུང་གི་བྱིན་བརླབས་ངག་ལ་ཞུགས༔ ངག་གི་བདེན་པ་གྲུབ་ཅིང་ཅི་སྨྲས་
ཐམས་ཅད་འགྲོ་བ་སོ་སོའི་དོན་རྒྱ་ཆེན་པོར་འགྲུབ་པར་ཐེ་ཚོམ་མེད་གསུངས་སོ༔ མེ་ལོང་སིནྡྷུ་ར་སྔགས་ཕྲེང་ཐོགས་ལ། ཨེ་མཿ སེམས་ཉིད་ཡིད་བཞིན་ནོར་བུ་ལ༔
བཟླས་པ་སྔགས་ཀྱིས་དབང་བསྐུར་བས༔ རྡོ་རྗེའི་གསུང་དུ་སྨིན་པ་དང་༔ ལོངས་སྐུའི་ཞིང་ཁམས་བསྒྲོད་པར་ཤོག༔ རྩ་སྔགས། ཝཱཀྐ་ཨ་བྷི་ཥིཉྩ་ཨཱ༔ ཁྱེད་
རང་རྣམས་ལ་ཤེལ་གྱིས་དབང་བསྐུར་བས་སེམས་ཉིད་མཚན་ཉིད་སུམ་ལྡན་ངོ་ཤེས་པར་གྱིས་ཤིག སྙིང་ག་ཆོས་ཀྱི་འཁོར་ལོ་རྩ་འདབ་བརྒྱད་ཀྱི་དབུས་སུ་རྡོ་རྗེ་

སེམས་དཔའ་ཡབ་ཡུམ་བསྒོམ༔ རྩ་བྲན་བརྒྱད་ལ་རྡོ་རྗེ་སེམས་དཔའ་སྐུ་རྐྱང་རེ་རེ་བསྒོམ༔ དབང་འདི་ཐོབ་ནས་སེམས་ཉིད་ཀ་དག་གི་ཀློང་དུ་གྲོལ་ནས་འགྲོ་
བ་གང་ལ་རིག་པ་གཏད་པ་ཙམ་གྱིས་འཁོར་བ་མཐའ་བཅད་པར་གྱུར་ནས་རང་གཉིས་མེད་དུ་སངས་རྒྱས་པའི་གནད་འདི་རང་ཡིན་གསུངས་སོ༔ ཤེལ་རྡོ་ཐོགས་ལ།
དང་པོ་ངོ་བོ་ཀ་དག་ཏུ་ངོ་སྤྲད་པ་ནི༔ ཀྱི་རིགས་ཀྱི་བུ༔ ཤེལ་དངོས་པོར་སྣང་བ་ནི༔ ཕུང་པོ་གདོས་བཅས་སུ་གྲུབ་པའི་དཔེའོ༔ ཕྱི་ནང་མ་བསྒྲིབ་པ་ནི་
རིག་པ་ཕྱི་ནང་མེད་པའོ༔ ཟང་ཐལ་དུ་གསལ་བ་ནི་སྣང་བ་ཟང་ཐལ་དུ་གསལ་བའོ༔ སྟོང་གསལ་དུ་འདུག་པ་ནི༔ གནས་ལུགས་སྟོང་གསལ་གྱི་དོན་ནོ༔
སྣང་སྟོང་དུ་འདུག་པ་ནི༔ ཆོས་ཉིད་སྣང་སྟོང་དུ་གནས་པའི་དཔེ་མངོན་དུ་གྲུབ་པའོ༔ གཉིས་པ་ལྷུན་གྲུབ་ཏུ་ངོ་སྤྲོད་པ་ནི༔ ཀྱེ་རིགས་ཀྱི་བུ༔ ཁ་དོག་སྣ་

༄༅། །ཚོགས་སུ་ཤར་བ་ནི༔ ཆོས་ཉིད་མངོན་སུམ་སྣང་བའི་དཔེའོ༔ ཉི་ཟླའི་རྐྱེན་གྱིས་བསྐྱེད་པ་ནི༔ མངོན་སུམ་གྱི་དུས་སོ༔ ད་ལྟ་
རིག་མདངས་ཕྱིར་གསལ་བ་ནི༔ ཤེལ་འོད་ཕྱིར་གསལ་བ་འདི་བཞིན་ནོ༔ དང་པོ་དགོངས་པ་ནང་གསལ་དུ་བཞུགས་ཚུལ་ནི༔ ཤེལ་འོད་ནང་དུ་ཐིམ་པ་
དེ་བཞིན་ནོ༔ ལྷུན་གྲུབ་རིན་པོ་ཆེའི་སྦུབས་གཞོན་ནུ་བུམ་པ་སྐུའི་ཞིང་ཁམསཿ དགོངས་པ་ནང་གསལ་དུ་བཞུགས་ཚུལ་ཡང་༔ ཤེལ་འོད་ནང་གསལ་དུ་
བཞུགས་ཚུལ་འདི་བཞིན་ནོ༔ སྐུ་གསུམ་འདུ་འབྲལ་མེད་པ་ནི༔ ཤེལ་སྟོང་གསལ་ཕྱི་ནང་ལྷུན་གྲུབ་འདིའི་དཔེའོ༔ ཤེལ་ལ་རྐྱེན་གྱིས་བསྐྱེད་ཅིང་འོད་ཤར་
བ་དེ་བཞིན་ནོ༔ སངས་རྒྱས་ལ་གདུལ་བྱའི་རྐྱེན་གྱིས་གཟུགས་སྐུ་ཡང་འབྱུང་ངོ་༔ ཨེ་མཿ སེམས་ཉིད་ཡིད་བཞིན་ནོར་བུ་ལ༔ རྟོག་ཚོགས་ལྟ་བས་དབང་

བསྐུར་བས༔ རྡོ་རྗེའི་ཐུགས་སུ་སྨིན་པ་དང་༔ ཆོས་སྐུའི་དགོངས་པ་རྫོགས་པར་ཤོག༔ རྩ་སྔགས། ཙིཏྟ་ཨ་བྷིཥིཉྩ་ཧཱུཾ༔ ཞེས་པ་ནི༔ ལུས་གནད་སེང་
གེ་གླང་ཆེན་དྲང་སྲོང་ལ༔ ངག་གི་ངག་གནད་རླུང་སེམས་དལ་བར་བསླབ༔ ཡིད་གནད་གཞི་འཛིན་རིག་པ་ལུ་གུ་རྒྱུད༔ དོན་གྱི་དབྱིངས་ལས་འདའ་བར་
མི་རུང་ངོ་༔ ཅེས་གྲུབ་བོ།། ཡོངས་འདུས་བླ་མའི་དབང་མཆོག་ཞུ་བའི་མཎྜལ༔ གསོལ་བ་གདབ་པ་འདི་ཡི༴ ཨེ་མ་བླ་མ་རིན་པོ་ཆེ༔ སངས་རྒྱས་ཀུན་
བདག་ངོ་བོ་ཉིད༔ བདག་ཅག་སྐལ་ལྡན་བུ་སློབ་ལ༔ བླ་མའི་དབང་མཆོག་སྩལ་དུ་གསོལ༔ ལན་དུ། ཁྱེད་ཉིད་སུ་ཡིན་ཇི་ལྟ་བུ༔ རྩ་གསུམ་དམ་ཚིག་
བསྲུང་ནུས་སམ༔ ཀློང་གསལ་སྙིང་ཐིག་བསྒོམ་ནུས་སམ༔ འགྲོ་དོན་རྒྱ་ཆེན་བྱེད་ནུས་སམཿ ཡང་འདི་ལྟར་རྗེས་ཟློས༔ བདག་ཉིད་ཞེན་ལོག་དད་པར་

༄༅། །ལྡན༔ རྩ་གསུམ་དམ་ཚིག་བསྲུང་ནུས་ཤིང་༔ ཀློང་གསལ་བསྒྲུབ་པའི་དམ་ཚིག་ལ༔ སྲོག་ལ་བབ་ཀྱང་འདའ་རེ་ཀན༔ ཞུས་པའི་
ལན་དུ༔ དད་ལྡན་ཚུར་ཤོག་སྐལ་བ་བཟང་༔ མེ་ཏོག་ནང་ནས་ཨུ་དུམ་ལྟརཿ དབང་བསྐུར་ནང་ནས་ཀློང་གསལ་གྱི༔ དབང་མཆོག་ཐོབ་པ་རབ་དཀོན་ན༔
དེང་འདིར་ཁྱོད་ལ་སྦྱིན་པར་བྱ༔ དམ་ཆུ་སྦྱིན། འདི་ནི་དམ་ཚིག་རྡོ་རྗེའི་ཆུ༔ ཉམས་ན་བསྲེག་ཅིང་ཚིག་པ་སྟེ༔ མ་ཉམས་རང་བྱུང་ཡེ་ཤེས་སེམསཿ དེ་
བས་གསང་ཆེན་ཐུབ་པར་གྱིས༔ བཛྲ་རཀྵ་སི་སརྦ་ཨི་དན་ན་ར་ཀན༔ དེ་རིང་ཕྱིན་ཆད་བུ་ཁྱོད་ཀྱིསཿ བསྒྲུབ་བྱའི་དཀྱིལ་འཁོར་ང་ཡིན་པས༔ ཅི་གསུང་
བཀའ་ལས་འདའ་མི་བྱ༔ ཀློང་གསལ་སྒྲུབ་པ་མ་གཡེལ་ཅིག༔ ས་མ་ཡཱ༔ བྱིན་དབབ་པ་ནི། གནས་ཁང་འདི་ཡང་ཐ་མལ་དུ་མ་སེམས་པར་རྔ་ཡབ་དཔལ་གྱི་

རི་བོ༔ སློབ་དཔོན་ཡང་པདྨ་འབྱུང་གནས་སུ་གསལ༔ ཁྱེད་རང་རྣམས་ཀྱང་པདྨ་འབྱུང་གནས་སུ་བསྐྱེད༔ དེ་ལྟར་དུ་གསལ་བའི་སྤྱི་བོར་ཨོཾ༔ མགྲིན་
པར་ཨཱཿ ཐུགས་ཀར་ཧཱུཾ་ལས་འོད་ཟེར་འཕྲོས་པས༔ རྔ་ཡབ་ཟངས་མདོག་དཔལ་གྱི་རི་བོ་པདྨ་འོད་ཀྱི་གཞལ་ཡས་ནས༔ རིག་འཛིན་པདྨ་འབྱུང་གནས་
སྐུ་ཆེ་བ་ནམ་མཁའི་མཐའ་དང་མཉམ་པ༔ འབྲིང་བ་རི་རབ་ཙམ༔ ཆུང་བ་ཡུངས་འབྲུ་ཙམ༔ གསུང་གི་བྱིན་རླབས་ཨཱ་ལི་ཀཱ་ལི༔ རྒྱ་ཡིག་བོད་ཡིག
ཐུགས་ཀྱི་བྱིན་རླབས་ཕྱག་མཚན་གྱི་རྣམ་པ་དཔག་ཏུ་མེད་པ་བྱོན་ནས་ཁྱེད་རང་རྣམས་ལ་ཐིམ༔ ཛྷཱ་ན་ཌཱཀྐི་རོལ་མོ་བཅས། བརྟན་པ་ནི། ཏིཥྛ་བཛྲ༔ བུམ་པ་རྟེན་
དང་བརྟེན་པའི་ལྷར་གྱུར་པས་བདུད་རྩིའི་རྒྱུན་དབབ་པའི་མོས་པས། བུམ་པ་ཐོགས་ལ། སྐྱེ་མེད་བུམ་པའི་ཀློང་ཡངས་ནས༔ འགགས་མེད་བཅུད་ཀྱི་ལོངས་སྤྱོད་

༄༅།  །རྫོགས༔ སྤྲུལ་སྐུ་ཆུ་རྒྱུན་ནུས་ལྡན་དབང་༔ སྐུ་གསུམ་ཡོངས་རྫོགས་ཐོབ་པར་ཤོག༔ རྩ་སྔགས། ཀཱ་ཡ་ཨ་བྷི་ཥིཉྩ་ཨོཾ༔ བྱང་
སེམས་བྷནྡྷར་བསྐྱིལ་བ་མགྲིན་པར་དབབ་པའི་མོས་པས། བདུད་རྩི་ཐོགས་ལ། བྷནྡྷ་བདུད་རྩི་ནུས་པའི་བཅུད༔ ལྕེ་ཡི་དབང་པོས་མྱང་བ་བཞིན༔ ནུས་ལྡན་
སྔགས་ཀྱི་ནུས་པའི་དབང་༔ གསུང་གི་དབང་མཆོག་འགྲུབ་པར་ཤོག༔ རྩ་སྔགས། ཝཱཀྐ་ཨ་བྷི་ཥིཉྩ་ཨཱ༔ མེ་ལོང་ཤེལ་རྡོའི་རྫས་ཀྱི་བརྡ་ཐབས་ཀྱིས་གནས་
ལུགས་ངོ་སྤྲད་པ་ནི༔ མེ་ལོང་ཤེལ་རྡོ་ཐོགས་ལ། སེམས་ཉིད་སྟོང་གསལ་མ་འགགས་པའི༔ མེ་ལོང་ལྟ་བུའི་དོན་རྟོགས་ཤིང་༔ མ་འགགས་འཛིན་མེད་རང་གྲོལ་
དབང་༔ ཤེས་རབ་དབང་གིས་སྨིན་པར་ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུཾ༔ རིག་པའི་རྩལ་དབང་བསྐུར་བ་ནི། ངོས་བཟུང་བྲལ་བའི་མེ་ལོང་དང་༔ གསལ་

སྟོང་འགག་མེད་ཤེལ་རྡོ་དང་༔ ཟང་ཐལ་གསལ་བའི་ཤེལ་རྡོ་ལྟར༔ བུ་ལ་རྩལ་དབང་ཐོབ་པར་ཤོག༔ རྩ་སྔགས། ཀཱ་ཡ་ཝཱཀྐ་ཙིཏྟ་ཨ་བྷི་ཥིཉྩ་ཧཱུཾ༔ དེ་ནས་
རྡོ་རྗེའི་སློབ་དཔོན་གྱི་དབང་ནི་རྡོ་རྗེ་སློབ་དཔོན་གྱི་ཆས་རྣམས་རིམ་པར་བྱུང་བ་ཁྱོད་རང་རྣམས་ལ་བྱིན་པའི་མོས་པས༔ བུམ་པ་གཏད། རིན་ཆེན་བུམ་པའི་གཞལ་
ཡས་ཁང་༔ རིགས་འདུས་ལྷ་ཚོགས་བཞུགས་པའི་དབང་༔ སྐལ་ལྡན་འདི་ལ་ལོངས་སྤྱོད་ཤོག༔ དབུ་རྒྱན་གཏད། རིགས་ལྔ་དབུ་རྒྱན་ལྷ་ཡི་ཚོགས༔ རྒྱལ་
ཚབ་རིགས་མཆོག་གཏད་པའི་དབང་༔ སྐལ་ལྡན་འདི་ལ་ཡོངས་རྫོགས་ཤོག༔ རྡོ་རྗེ་དྲིལ་བུ་གཏད། རྡོ་རྗེ་དྲིལ་བུ་ཐབས་ཤེས་ཀྱིས༔ འགྲོ་བ་འདུལ་བར་བསྐུར་
བའི་དབང་༔ སྐལ་ལྡན་འདི་ལ་ཡོངས་རྫོགས་ཤོག༔ ཕྲེང་བ་གཏད། སྔགས་ཀྱི་ཕྲེང་བས་འཁོར་བ་འདིས༔ གཞན་གྱི་དབང་ལ་བརྩོན་པའི་དབང་༔ སྐལ་

༄༅། །ལྡན་འདི་ལ་ཡོངས་རྫོགས་ཤོག༔ འཆད་ཤིང་གཏད། ཙནྡན་དམར་པོའི་ཆགས་ཤིང་འདིས༔ བཀའ་ཆོས་འཆད་ལ་དབང་བསྐུར་བའི༔
སྐལ་ལྡན་འདི་ལ་ཡོངས་རྫོགས་ཤོག༔ དགང་གཟར་གཏད། རིན་ཆེན་དགང་གཟར་དགང་བླུགས་འདིས༔ ལས་བཞིའི་ཕྲིན་ལས་བསྒྲུབ་པའི་དབང་༔ སྐལ་
ལྡན་འདི་ལ་ཡོངས་རྫོགས་ཤོག༔ རྒྱལ་མཚན་གཏད། ཡེ་ཤེས་མཚན་དཔེའི་རྒྱལ་མཚན་འདིས༔ བསྟན་པ་མི་ནུབ་སྤེལ་བའི་དབང་༔ སྐལ་ལྡན་འདི་ལ་ཡོངས་
རྫོགས་ཤོག༔ གདུགས་གཏད། སྐྱོབས་པ་གསེར་གདུགས་རྒྱ་ཆེན་འདིས༔ སྲིད་མཐའ་ཆོད་པར་སྐྱོབ་པའི་དབང་༔ སྐལ་ལྡན་འདི་ལ་ཡོངས་རྫོགས་ཤོག༔
ཕུར་པ་གཏད། ཞི་རྒྱས་དབང་དྲག་ཕུར་པ་འདིས༔ དུག་ལྔའི་དགྲ་བགེགས་བསྒྲལ་བའི་དབང་༔ སྐལ་ལྡན་འདི་ལ་ཡོངས་རྫོགས་ཤོག༔ པོ་ཏི་གཏད། རྡོ་རྗེ་

སྙིང་པོའི་པོ་ཏི་འདི༔ གྲག་སྟོང་འབྱུང་བ་ཆོས་ཀྱི་སྒྲ༔ སྐལ་ལྡན་འདི་ལ་ཡོངས་རྫོགས་ཤོག༔ ཅེས་གྲུབ་བོ།། དེ་ནས་བཏགས་པས་གྲོལ་བ་སངས་རྒྱས་སྲས་
གཅིག་གསང་བ་ཅོད་པཎ་གྱི་རྒྱུད་ཀྱི་དབང་ཞུ་བའི་མཎྜལ༔ གསོལ་བ་བཏབ་པ༔ ཨེ་མ་བླ་མ་རིན་པོ་ཆེ༔ བདག་ཅག་སྐལ་ལྡན་བུ་མཆོག་ལ༔ འཁོར་
བ་དོང་སྤྲུགས་བཏགས་གྲོལ་གྱི༔ རྒྱུད་ཀྱི་དབང་མཆོག་སྩལ་དུ་གསོལ༔ ལན་དུ། ལེགས་འོང་བུ་ཁྱོད་སྐལ་བ་བཟང་༔ ཟབ་མོ་རང་བྱུང་རྒྱུད་འདི་ནི༔ ཕྲད་
པ་ཙམ་གྱིས་སངས་རྒྱས་ཏེ༔ སྐལ་བར་ལྡན་ལ་སྦྱིན་པར་བྱ༔ ཇི་ལྟར་བལྟམས་པ་སོགས་ཀྱིས་ཁྲུས་བྱ། ང་ཡང་ཐ་མལ་དུ་མ་སེམས་པར་བླ་མ་ཀུན་བཟང་དུ་སྒོམས་
ཤིག༔ ཁྱེད་རང་རྣམས་རྣམ་པར་སྣང་མཛད་དུ་གྱུར་པའི་རང་ལུས་མེ་ལོང་གཡའ་དག་པ་ལྟ་བུ་ལ་ཡི་གེ་འདི་ཆོས་དབྱིངས་ཡེ་ཤེས་ལྔའི་ངོ་བོ་རང་བྱུང་གི་འབྲུ་ལྔ་

༄༅། །བསྟན་པ་ཙམ་གྱིས་མེ་ལོང་ལ་བྱད་ཀྱི་གཟུགས་བརྙན་འཆར་བ་ལྟར་ཡིག་འབྲུ་རང་གི་ཐུགས་ཀར་འོད་ཀྱི་གང་བུ་ལ་ཐིམ་པར་བསྒོམ༔ ཆོས་
དབྱིངས་ཡེ་ཤེས་ཀྱི་སྙིང་པོ་ལྔ་ཐོགས་ལ། ཧྲཱིཿ ཆོས་དབྱིངས་ཡེ་ཤེས་ལྔ་ཡི་སྙིང་པོ་འདིས༔ སྐལ་ལྡན་རིགས་ཀྱི་བུ་ལ་དབང་བསྐུར་བས༔ གཟུགས་ཕུང་རང་གྲོལ་ཆོས་
དབྱིངས་ཡེ་ཤེས་ངང་༔ གཉིས་སུ་མེད་པའི་ངོ་བོར་སྨིན་གྱུར་ཅིག༔ ཀྱི་རིགས་ཀྱི་བུ་ཁྱོད་རང་རྡོ་རྗེ་སེམས་དཔའ་ལུས་མེ་ལོང་གཡའ་དག་པ་ལྟ་བུ་ལ༔ ཡི་
གེ་འདི་མེ་ལོང་ལྟ་བུའི་ཡེ་ཤེས་ལྔའི་སྙིང་པོ་འདི༔ རང་བྱུང་གི་ཡི་གེ་ལྔ་བསྟན་པ་ཙམ་གྱིས་མེ་ལོང་ལ་བྱད་ཀྱི་གཟུགས་བརྙན་འཆར་བ་ལྟར༔ ཡིག་འབྲུ་རང་
གི་ཐུགས་ཀར་འོད་ཀྱི་གོང་བུ་ལ་ཐིམ་པར་སྒོམས༔ མེ་ལོང་ཡེ་ཤེས་ཀྱི་སྙིང་པོ་ལྔ་ཐོགས་ལ། ཧྲཱིཿ མེ་ལོང་ཡེ་ཤེས་ལྔ་ཡི་སྙིང་པོ་འདིས༔ སྐལ་ལྡན་རིགས་ཀྱི་བུ་ལ་

དབང་བསྐུར་བས༔རྣམ་ཤེས་རྣམ་དག་མེ་ལོང་ཡེ་ཤེས་ངང་༔ གཉིས་སུ་མེད་པའི་ངོ་བོར་སྨིན་པར་ཤོག༔ ཀྱེ་རིགས་ཀྱི་བུ་ཁྱོད་རང་རིན་ཆེན་འབྱུང་ལྡན་
ལུས་མེ་ལོང་གཡའ་དག་པ་ལྟ་བུ་ལཿ རྒྱུད་ཚིག་མཉམ་པ་ཉིད་ཀྱི་ཡེ་ཤེས་ཀྱི་སྙིང་པོ༔ རང་བྱུང་གི་ཡི་གེ་ལྔ་ཁྱོད་ལ་བསྟན་པ་ཙམ་གྱིས་མེ་ལོང་ལ་བྱད་ཀྱི་གཟུགས་
བརྙན་འཆར་བ་ལྟར༔ ཡིག་འབྲུ་རང་གི་ཐུགས་ཀར་འོད་ཀྱི་གོང་བུ་ལ་ཐིམ་པར་སྒོམ༔ མཉམ་ཉིད་ཡེ་ཤེས་ཀྱི་སྙིང་པོ་ལྔ་ཐོགས་ལ། ཧྲཱིཿ མཉམ་ཉིད་ཡེ་ཤེས་ལྔ་ཡི་
སྙིང་པོ་འདིས༔ སྐལ་ལྡན་རིགས་ཀྱི་བུ་ལ་དབང་བསྐུར་བས༔ ཚོར་ཕུང་རང་གྲོལ་མཉམ་ཉིད་ཡེ་ཤེས་ངང་༔ གཉིས་སུ་མེད་པའི་ངོ་བོར་སྨིན་པར་ཤོག༔
ཀྱི་རིགས་ཀྱི་བུ་ཁྱོད་རང་སྣང་བ་མཐའ་ཡས་ལུས་མེ་ལོང་གཡའ་དག་པ་ལྟ་བུ་ལ༔ རྒྱུད་ཚིག་སོ་སོར་རྟོགས་པའི་ཡེ་ཤེས་ལྔ་ཡི་སྙིང་པོ་རང་བྱུང་གི་ཡི་གེ་ལྔ་བསྟན་པ་

༄༅། །ཙམ་གྱིས༔ མེ་ལོང་ལ་བྱད་ཀྱི་གཟུགས་བརྙན་འཆར་བ་ལྟར༔ ཡིག་འབྲུ་རང་གི་ཐུགས་ཀར་འོད་ཀྱི་གོང་བུ་ལ་ཐིམ་པར་སྒོམས༔ སོར་
རྟོགས་ཡེ་ཤེས་ཀྱི་སྙིང་པོ་ལྔ་ཐོགས་ལ། ཧྲཱིཿ  སོར་རྟོགས་ཡེ་ཤེས་ལྔ་ཡི་སྙིང་པོ་འདིས༔ སྐལ་ལྡན་རིགས་ཀྱི་བུ་ལ་དབང་བསྐུར་བས༔ འདུ་ཤེས་རང་གྲོལ་སོར་རྟོགས་
ཡེ་ཤེས་ངང་༔ གཉིས་སུ་མེད་པའི་ངོ་བོར་སྨིན་པར་ཤོག༔ ཀྱཻ་རིགས་ཀྱི་བུ་ཁྱོད་རང་དོན་ཡོད་གྲུབ་པ་ལུས་མེ་ལོང་གཡའ་དག་པ་ལྟ་བུ་ལ་རྒྱུད་ཚིག་བྱ་བ་གྲུབ་
པའི་ཡེ་ཤེས་འོད་ལྔའི་སྙིང་པོ་རང་བྱུང་གི་ཡི་གེ་ལྔ་བསྟན་པ་ཙམ་གྱིས༔ མེ་ལོང་ལ་བྱད་ཀྱི་གཟུགས་བརྙན་འཆར་བ་ལྟར༔ ཡིག་འབྲུ་རང་གི་ཐུགས་ཀར་འོད་
ཀྱི་གོང་བུ་ལ་ཐིམ་པར་སྒོམས༔ བྱ་གྲུབ་ཡེ་ཤེས་ཀྱི་སྙིང་པོ་ལྔ་ཐོགས་ལ། ཧྲཱིཿ བྱ་གྲུབ་ཡེ་ཤེས་ལྔ་ཡི་སྙིང་པོ་འདིས༔ སྐལ་ལྡན་རིགས་ཀྱི་བུ་ལ་དབང་བསྐུར་བས༔

འདུ་བྱེད་རང་གྲོལ་བྱ་གྲུབ་ཡེ་ཤེས་ངང་༔ གཉིས་སུ་མེད་པའི་ངོ་བོར་སྨིན་པར་ཤོག༔ ཀ་ལ་པིངྐ་ཛྭ་ཀི་ནིའི་སྐད་དུ༔ བྷུདྡྷ་གྷཙྪ་ཏྲ་ཨེ་མ༔བོད་སྐད་དུ༔
བ སངས་རྒྱས་སྲས་གཅིག་གསང་བ་ཅོད་པཎ་གྱི་རྒྱུད༔ རང་བྱུང་དོན་གྱི་ཀློང་ལ་ཕྱག་འཚལ་ལོ༔ སྟོན་པ་ཀུན་ཏུ་བཟང་པོ་ཡབ་ཡུམ་གྱིས༔ རང་བཞིན་ཀློང་།
ནས་བཀའ་སྩལ་པ༔ གནས་ལུགས་རང་རྩལ་འཁོར་རྣམས་གསོན༔ ཉག་གཅིག་རང་བྱུང་ཡེ་ཤེས་འདི༔ སངས་རྒྱས་ཀུན་གྱི་སྲས་གཅིག་ཡིན༔ ཏི་ལ་
སྟོང་གསལ་ལས་ཀུན་བྱེད༔ ཀུན་ཏུ་བཟང་པོའི་ས་བོན་ནོ༔ ཐམས་ཅད་འདི་ལས་བྱུང་ཞིང་གྲོལ༔ རང་བྱུང་ཉག་གཅིག་རྒྱུད་འདི་ནི༔ མཐོང་ཐོས་ཐམས་
ཅད་སངས་རྒྱས་སོ༔ ཨེ་མ་ཧོ༔ ཨེ་མ་ཀི་རི་ཀི་རི༔ མས་སུ་རུ་སུ་རུ༔ ཀུན་ལི་མ་སུ༔ ཨེ་ཀ་རི་ལི་བྷ་ཏ་ཡེ༔ ཙ་བྷུ་ལི་ཏ༔ ལྕེ་ཡེ་ས་མུན་ཏ༔

༄༅། །ཙརྱ་སུ་གྷ་ཡེ་བྷ་ཏི༔ ས་ན་བྱ་གྷ་ཡེ་ཀོ་རི་དྷ་ཀ་ཀ་རི་དྷ་ཀ་མ་ཧཱ་རི་སི༔ ཏ་ན་པ་ར་ལི༔ ཨེ་ས་ན་མ་ཁ་ར་ཏ་ན་མ༔ ས་བྷུ་ཏ་ན་ཨེ་
ཀ་ཙ་ར་ཏཾ༔ དྷ་པ་སུརྱ་གྷ་ར་ཨཱཿ   མ་ཤ་ན་ས་ར་ན་བྷ་ཧེ༔ ཏི་གྷུ་ར་ལ་ས་སྨི་ས་གྷུ་ཏི་ལ་ཏ་སང་གྷུ་ར་གྷུ་ར་ས་གྷ༔ ཁ་ལ་ར་ན་མེ་ཨེ་ཐ་ར་པ་ཏ་ལཾ༔ སིརྞ་
བྷེ་ས་ར་ལཾ་པ་ཀི་ལཾ༔ ས་ས༔ རི་རི༔ ལི་ལཱི༔ ཨི་ཨཱི༔ མ་མ༔ ར་ར༔ ཀརྨ་རཀཱ་གི་ཧཾ་ཏི༔ བྷི་ག་རཏྣ་སོ་གད་གླིང་༔ པུ་གྷ་རི་ལ་བྷ་
ཏུ་ཏྲི༔ རཾ་པ་ཀ་ལ་སད་མེ་ཁྱེ༔ ཤནྟ་ཕར་ཕེར་ས་མེ་ཏཾ༔ ཁ་ཌ་རེཀྵ་ས་མེ་རླུང་༔ ཨ་ཁ་རཏྣ་བེ་ཙཀ་ཤ༔ ཡ་རེ་མུ་ཏད་སུ་གླུ་ལེ༔ ཡ་སིང་ར་རླུང་
པ་ལ་ས༔ མ་མ་ཀ་ལིང་ས་མ་ཏ༔ གྷ་རི་ཡེཾ་པ་རི་མ་ཏི༔ བྷུ་གྷ་སེང་ཧ་རི་མ་ཏི༔ བྷུ་གྷ་སིདྷ་ཕ་གྷ་ལ༔ རས་མི་ས་པི་ཁེ་ཏ་པ༔ བྷི་ཁུ་མ་ལ་པ་ཏཾ་གི༔

ས་མ་ཉི་ཝ་རྡེ་ར་ལ༔བཛྲ་ས་ཏྭ་དྲི་ཏྲོ་མེ༔ གི་པ་སྤུ་གྷ་ན་མ་ཡེ༔ དྷརྨཱ་པ་ཏཾ་ས་གྲུ་ལི༔ རས་མ་ས་མ་ཁ་རྒད་རྩི༔ རུས་པ་ས་མི་མི་ཏ་ལཾ༔ ང་ཏེ་པ་ལཾ་
ཀི་ལི་ས༔ ཀ་ཙ་པ་ལ་པ་ཨ་ཏྲཾ༔ ཀརྨཱ་ཨེ་ཨ་ཨ་ནུ་ས༔སཾ་ཏྲི་མ་མ་ཀརྨ་ཏ༔ ང་ལ་ཁེ་པ་ཀཱི་ལི་ས༔ ཨོཾ་བཛྲ་ཀྲོ་ཏ་ཀྱེ་མ་ཀྱེ་རི་ཀ་རི་མ་ཏཾ་བྷ་ཡཱ༔ བྷ་
མ་ཡེ༔ ས་མ་ཏ་ཨ་ཀ་ར༔སུ་ལེ་བྷ་ཏ་ཡི་ནི་ལ་ཀན་ཨ་བྷི་ཥིཉྩ༔ ཨོཾ་བཛྲ་མ་ཧཱ་ཀྲོ་ཏ་མ་ཧཱ་མུ་ཏྲ་ཛྷཱ་ན་ཨན་ཛ་པ་ར་ན་ཧཱུྃ་པ་ར་ན་ཕཊ༔ ཨོཾ་བཛྲ་ཨ་མྲྀ་ཏ་
ཀུཎྜ་ལི་ཧཱུྃ་ཕཊ༔ ཚིནྡྷ་ཚིནྡྷ༔ བྷནྡྷ་བྷནྡྷ༔ ཧ་ན་ཧ་ན༔ ད་ཧ་ད་ཧ པ་ཙ་པ་ཙ་ཧཱུྃ་ཕཊ༔ ཨོཾ་བཛྲ་ཀྲོ་ཏ་ཧྱ་གྲཱི་ཝ་ཧྲཱིཿ སརྦ་ཏ་ཐཱ་ག་ཏ་མ་ཧཱ་པཉྩ་
ཨོ ཨོཾ་ཨ་ཡུ་ཛྙཱ་ན་མ་ཧཱ་སུ་ཏྲི་ཏིཥྛ་ཨོ༔ འ་ཨ་ཤ་ས་མ་ཧ༔ འདི་མ་མཐོང་བའི་སངས་རྒྱས་ནི༔ སྔ་ཕྱི་གཅིག་ཀྱང་བྱུང་བ་མེད༔ འདི་དང་འཕྲད་པའི་

༄༅།།སྐྱེས་བུ་ནི༔ རྡོ་རྗེ་འཛིན་པར་འདིས་གྱུར་ཏོ༔ སྲེད་པས་བཅིངས་བ་རྣམས་ལ་ནི༔ འདི་ཉིད་བཏགས་པ་ཙམ་གྱིས་གྲོལ༔སྐད་
གཅིག་གཅིག་གིས་རྫོགས་སངས་རྒྱས༔ འདི་ཉིད་བཏགས་པ་ཙམ་གྱིས་ཀྱང་༔ མངལ་རྣམས་ཁུང་མ་འགག་པར་བྱེད༔ འདི་ཉིད་བྲིས་པ་ཙམ་གྱིས་ཀྱང་༔
ཐར་པའི་སྐས་ཀུན་དྲང་བསླང་འགྱུར༔ འདི་ཉིད་བཅང་བ་ཙམ་གྱིས་ཀྱང་༔ འབྲས་བུ་མངོན་སངས་རྒྱ་བའོ༔ ལུས་ལ་ཆགས་པའི་སྲོག་ཆགས་ནི༔ རིན་
ཆེན་གསང་བའི་སྦུབས་ཉིད་དུ༔ རྣམ་དག་འོད་ཀྱི་མཐོང་ཕྱེ་ནས༔ ཡར་གྱི་ཟང་ཐལ་ཆེན་པོར་གྲོལ༔ ས་མ་ཡཱ༔ སངས་རྒྱས་སྲས་གཅིག་གི་རྒྱུད་ཀྱི་རྒྱལ་
པོ༔ གཏེར་གྱི་ཡང་སྙིང་རང་བྱུང་གི་རྒྱུད་རྫོགས་སོ༔ རྒྱུད་ཡོངས་རྫོགས་གཏད་ལ། ཨེ་མ༔ སྐལ་ལྡན་རིགས་ཀྱི་བུ་ཁྱོད་ལ༔ སྲས་གཅིག་རྒྱུད་ཀྱིས་བྱིན་རླབས་

ནས༔ འབྲས་བུ་འཁོར་བ་དོང་སྤྲུགས་ནས༔ འགྲོ་བའི་དོན་ཀུན་ལྷུན་གྲུབ་ཤོག ཅེས་གྲུབ་བོ།། དེ་ནས་འཕགས་མཆོག་ཐུགས་རྗེ་ཆེན་པོ་ཡང་སྙིང་འདུས་
པ་ཡེ་ཤེས་སེམས་དཔར་བྱས་ཏེ་ལོངས་སྐུ་དང་སྤྲུལ་སྐུ་དབྱེར་མེད་དུ་སྒྲུབ་པའི་དབང་ཆོག་བདུད་རྩིའི་ཆུ་རྒྱུན་ཞུ་བའི་མཎྜལ་ལ༔ གསོལ་བ་གདབ༔ ཐུགས་
ཆེན་སློབ་དཔོན་དབྱེར་མེད་ཀྱི༔ འདྲེན་པ་རིན་ཆེན་དགོངས་སུ་གསོལ༔ རྡོ་རྗེ་སྙིང་པོའི་དཀྱིལ་འཁོར་དུ༔ སྤྲུལ་སྐུ་པདྨ་འབྱུང་གནས་དང་༔ ལོངས་སྐུ་
ཐུགས་རྗེ་ཆེན་པོ་ཡི༔ དབྱེར་མེད་བཅུད་ཀྱི་དངོས་གྲུབ་སྩོལ༔ ཞུས་པའི་ལན་དུ། ལོངས་སྐུ་ཐུགས་རྗེ་ཆེན་པོ་དང་༔ སྤྲུལ་སྐུ་པདྨ་འབྱུང་གནས་གཉིས༔ ངོ་
བོ་གཉིས་སུ་མ་མཆིས་ཀྱང་༔ གདུལ་བྱའི་ཐབས་ཀྱི་ཅིར་ཡང་སྣང་༔ དེ་ཕྱིར་དཀྱིལ་འཁོར་འདིར་འཇུག་ཅིག ཅེས་སྤྲོ་བ་བསྐྱེད། ཁྱེད་རང་རྣམས་སྐད་ཅིག་

༄༅། །གིས་ཆུ་ལས་ཉ་འཕར་བ་བཞིན་དུ་རྒྱལ་དབང་པདྨ་འོད་འབར་ཐེག་དགུའི་ཆས་ཀྱིས་ཀླུབས་པར་གསལ་བའི་གནས་གསུམ་དུ་འབྲུ་གསུམ་
གྱིས་མཚན་པ་དང་། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས་པས་རྡུལ་གཅིག་གི་སྟེང་ན་རྡུལ་སྙེད་ཀྱི་གྲངས་སུ་བཞུགས་པའི་རྒྱལ་བ་སྲས་བཅས་ཀྱི་ཐུགས་
རྒྱུད་བསྐུལ་བས་རྡོ་རྗེ་གསུམ་གྱི་ལྷ་ཚོགས་ནམ་མཁའ་གང་བར་བྱོན་ནས་དབང་པོའི་སྒོ་ཐམས་ཅད་ནས་སིབ་སིབ་ཐིམ་པས་རྡོ་རྗེ་གསུམ་དུ་གྱུར་པར་བསམ༔ ཛྙཱ་
ན་ཌཱཀྐི་སོགས། བརྟན་པར་བྱ། བུམ་པ་སྣོད་བཅུད་ཐམས་ཅད་ཡང་སྙིང་འདུས་པའི་དཀྱིལ་འཁོར་དུ་གྱུར་པས་བདུད་རྩིའི་རྒྱུན་གྱིས་དབང་བསྐུར་ཞིང་། ཆུའི་དྭངས་
མ་སྙིང་གར་སོན་པས་ཡེ་ཤེས་སེམས་དཔའ་ལོངས་སྤྱོད་རྫོགས་སྐུ་ཐུགས་རྗེ་ཆེན་པོ་ཡང་སྙིང་འདུས་པ་སྐུ་མདོག་དམར་པོ་མཚོན་གང་བ། གཡས་པད་ཕྲེང་གཡོན་

ཐོད་པ་ཚེ་བུམ་བཅས་བསྣམས་པ། ཡུམ་གསང་བ་ཡེ་ཤེས་ཀྱི་ཌཱཀྐི་མ་སྐུ་མདོག་དམར་མོ་གྲི་ཐོད་བསྣམས་པས་འཁྱུད་པ་ཞིག་ཏུ་གྱུར་པར་མོས། བུམ་པ་ཐོགས་ལ།
ཧྲཱིཿ བུམ་པ་སྐྱེ་མེད་ཀློང་ཡངས་སུ༔ འགག་མེད་ཐུགས་རྗེ་ཆེན་པོ་དང་༔ འཆི་མེད་པདྨ་འབྱུང་གནས་ཀྱི༔ སྐུ་ཡི་དབང་མཆོག་ཐོབ་པར་ཤོག༔ ཨོ་
མ་ཎི་པདྨེ་ཧྲཱིཿ ཀཱ་ཡ་ཨ་བྷི་ཥིཉྩ་ཧྲཱིཿ དཀྱིལ་འཁོར་པའི་བྱང་སེམས་བྷནྡཱར་བསྐྱིལ་བ་མགྲིན་པར་དབབ་པས་རྩ་གནས་ཡི་གེའི་རྣམ་པ་ཐམས་ཅད་དུ་ཁྱབ་པས་
བདེ་སྟོང་གི་ཡེ་ཤེས་སྐྱེས་པར་མོས། བྷནྡྷ་གཏད་ལ། ཧྲཱིཿ སྐྱེ་མེད་ཡངས་པའི་ཀཱ་པ་ལར༔ འཕགས་མཆོག་ཐུགས་རྗེ་ཆེན་པོ་དང་༔ སྤྲུལ་སྐུ་པདྨ་འབྱུང་
གནས་ཀྱི༔ གསུང་གི་དབང་མཆོག་ཐོབ་པར་ཤོག༔ ཡིག་དྲུག ཝཱཀྐ་ཨ་བྷི་ཥིཉྩ་ཧཱུཾ༔ རྡོ་རྗེ་དྲིལ་བུའི་རྫས་ཀྱིས་ཟུང་འཇུག་ལྷན་སྐྱེས་ཀྱི་ཡེ་ཤེས་ཉམས་སུ་

༄༅། །བླང་བའི་སྐལ་ལྡན་དུ་བསླབ་པར་མོས། རྡོ་རྗེ་དྲིལ་བུ་གཏད། ཕྱག་རྒྱའི་དཀྱིལ་འཁོར་བརྡ་ཡིས་མཚོན༔ བདེ་སྟོང་ཐུགས་རྗེ་ཆེན་པོ་
དང་༔ སྤྲུལ་སྐུ་པདྨ་འབྱུང་གནས་ཀྱི༔ ཐུགས་ཀྱི་དབང་མཆོག་ཐོབ་པར་ཤོག ཡིག་དྲུག ཙིཏྟ་ཨ་བྷི་ཥིཉྩ་ཧཱུཾ༔དབང་རྟེན་གཟུགས་དང་ལང་ཚོ་རྫོགས་
པ་བྱུང་བ་དང་འདུ་ཤེས་གསུམ་གྱིས་རོལ་པར་མོས། རིག་མ་གཏད། ཧྲཱིཿ   ཤེས་རབ་ལས་བྱུང་ཡེ་ཤེས་ཀྱིས༔ འཆིང་བའི་ཡེ་ཤེས་མ་ལུས་ཀུན་གྲོལ་ནས༔
བདེ་ཆེན་མཉམ་པ་ཉིད་ཀྱི་ས་ཐོབ་ནས༔ སྐུ་དང་ཡེ་ཤེས་མཛད་ཕྲིན་དབང་ཐོབ་ཤོག༔ སརྦ་མུ་ཏྲ་ཨ་བྷི་ཥིཉྩ་ཧཱུཾ༔དེ་ཉིད་ཀྱི་དགའ་བ་བཞི་བའི་རྗེས་ཀྱི་ཡེ་
ཤེས་ཚིག་གིས་ངོ་སྤྲད་པའི༔ ཚིག་དབང་ནི། དོན་དམ་ཚིག་གིས་མི་མཚོན་ཡང་༔ ཚིག་གི་སྐྱེ་མེད་སྒོ་འབྱེད་བྱ༔ སྣང་སྟོང་འདུས་མ་ཡེ་བྱས་ཀྱི༔ བདེ་སྟོང་

ཆོས་ཉིད་རོལ་པ་སྐྱོངས༔ མཐའ་བརྟེན་གཏོར་མའི་དབང་ནི། གཏོར་མ་ཐུགས་རྗེ་ཆེན་པོ་ཡང་སྙིང་འདུས་པའི་དཀྱིལ་འཁོར་དུ་བཞུགས་པའི་གནས་གསུམ་ནས་འོད་ཟེར་
དཀར་དམར་མཐིང་གསུམ་འཕྲོས་ཏེ་བཀའ་གཏད་ཡོངས་རྫོགས་ཐོབ་པར་མོས་ཤིག༔ ཐུགས་རྗེ་ཆེན་པོའི་ལམ་འདི་ཡིས༔ མ་སྨིན་པ་རྣམས་སྨིན་པ་དང་༔
མ་གྲོལ་བ་རྣམས་གྲོལ་བ་ཡི༔ མཐའ་རྟེན་གཏོར་མས་དབང་བསྐུར་བས༔ ཕྲིན་ལས་ཕྱོགས་བཅུར་ཁྱབ་གྱུར་ཅིག༔ ཡེ་དྷརྨཱས་མེ་ཏོག་འཐོར། ཅེས་གྲུབ་བོ།། དེ་
ནས་རྡོ་རྗེ་སྙིང་པོའི་དབང་བཞིའི་མཐའ་བརྟེན་མཁའ་འགྲོའི་ཚེ་སྒྲུབ་ཟབ་མོ་ལ་བརྟེན་ནས་ཚེ་ཡི་དབང་བསྐུར་ཞུ་བའི་དོན་དུ་མཎྜལ༴ གསོལ་བ་གདབ་པ༔ ཤེས་
རབ་དགྱེས་པར་རྣམ་རོལ་པའི༔ སློབ་དཔོན་མཆོག་ཉིད་དགོངས་སུ་གསོལ༔ ཁྱོད་ཞབས་པདྨའི་བཀའ་དྲིན་གྱིས༔ བདག་ལ་འཆི་མེད་གོ་འཕང་སྩོལ༔ ཡེ་

༄༅། །ཤེས་དབབ་པ་ནི། ཁྱེད་རང་རྣམས་ཡུམ་མཆོག་མཁའ་འགྲོའི་གཙོ་མོ་མནྡཱ་ར་བ་སྐུ་མདོག་དམར་མོ་ཁྲོ་འཛུམ་སྤྱན་གསུམ་གཡོ་ཞིང་། དར་
དང་རུས་པ་རིན་པོ་ཆེས་བརྒྱན་པ། ཞིང་པགས་ཀྱི་རྐེད་དཀྲིས་ཅན། གྲི་གུག་དང་ཐོད་པ་བདུད་རྩིས་བཀང་བ་འཛིན་པ། ཞབས་གཉིས་གར་སྟབས་ལིང་
ལིང་འཁྱུག་པའི་ཐུགས་ཀར་མཚོ་སྐྱེས་རྡོ་རྗེ་སྐུ་མདོག་དམར་པོ་གཅེར་བུ་ཚོན་གང་བ་ཕྱག་མཉམ་བཞག་གི་སྟེང་ན་ཚེ་བུམ་བསྣམས་པའི་ཐུགས་ཀའི་ཧྲཱིཿ  ཡིག་དམར་པོ་
ལས་འོད་ཟེར་འཕྲོས་པས་ཡེ་ཤེས་པ་དབྱིངས་ནས་བསྐུལ་ཏེ་སིབ་སིབ་ཐིམ་པར་བསྒོམས་ཤིག ཨོཾ་ཛྙཱ་ན་སོགས། བརྟན་པར་བྱ། སློབ་དཔོན་གྱི་ཐུགས་ཀ་ནས་
འོད་ཟེར་སྣ་ཚོགས་གློག་འཁྱུག་པ་ལྟར་འཕྲོས་པས་འཁོར་འདས་ཀྱི་ཚེ་བཅུད་ཐམས་ཅད་ཚེའི་རྫས་ལ་ཐིམ་པར་གྱུར༔ དེ་དག་གིས་ཁྱེད་རང་རྣམས་ལ་དབང་བསྐུར་

བ་ཙམ་གྱིས་སྣང་སྟོང་གི་ཁམས་ནས་ཚེ་ཉམས་པ་ཡལ་བ་ཐ་དག་སོར་ཆུད་པར་དམིགས། བུམ་པ་སྤྱི་བོར་བཞག ཧྲཱིཿ འཆི་མེད་ཚེ་ཡི་བུམ་པ་ན༔ ཡེ་ཤེས་
བདུད་རྩིའི་བཅུད་ཀྱིས་གཏམས༔ སྐལ་ལྡན་ཁྱོད་ལ་དབང་བསྐུར་བས༔ འཆི་མེད་ཚེ་ཡི་དབང་ཐོབ་ཤོག༔ ཨོཾ་ཨཱཿ  ཧཱུཾ་ཛྙཱ་ན་ཌཱཀྐི་ནི་ཧཱུཾ་དྷུ་མ་ག་ཡེ་སརྦ་སིདྡྷི་
ཧཱུཾ༔མ་མ་ཨ་ཡུ་ཥེ་སརྦ་སིདྡྷི་ཧཱུྃ་ཛཱ༔ ཀ་ཡ་ཨ་བྷི་ཥིཉྩ་ཨོཾ༔ བྷནྡྷ་མགྲིན་པར་བཞག ཡངས་པ་པདྨའི་སྣོད་ནང་དུ༔ ཡེ་ཤེས་བཅུད་ཀྱི་བདུད་རྩིས་གཏམས་
སྐལ་ལྡན་ཁྱོད་ལ་དབང་བསྐུར་བས༔ འཆི་མེད་ཚེ་ཡི་དབང་ཐོབ་ཤོག༔ རྩ་སྔགས། ཝཱཀྐ་ཨ་བྷི་ཥིཉྩ་ཨོྃ༔ རྡོ་རྗེ་སྙིང་ཁར་བཞག ཧཱུཾ༔ འགྱུར་མེད་མི་ཤིགས་
རྡོ་རྗེ་ཡིས༔ རབ་བརྟན་གཡུང་དྲུང་རྡོ་རྗེ་ཡི༔ མི་ཤིགས་རྡོ་རྗེའི་སྲོག་ཐོབ་ནས༔ ཆོས་སྐུ་འགྱུར་མེད་དབང་ཐོབ་ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུཾ༔

༄༅། །གཏོར་མ་སྤྱི་བོར་བཞག ཨོྃ༔ འགྲུབ་པར་གྱུར་ཅིག་རྡོ་རྗེའི་སྐུ་ནི་སྐྱེ་འཆི་བྲལ༔ མི་གཡོ་འགྱུར་མེད་འཆི་མེད་གཡུང་དྲུང་དམ་པའི་ཚེ༔
དཔལ་དང་ཡོན་ཏན་རྟག་བརྟན་འགྱུར་མེད་སྲོག་ཐོབ་ནས༔ བདེ་ཆེན་ཟུང་འཇུག་འཆི་མེད་དམ་པའི་དཔལ་ཐོབ་ཤོག༔ རྩ་སྔགས། སརྦ་ཀརྨཱ་ཨ་བྷི་ཥིཉྩ་ཧྲཱིཿ
ཚེ་རིལ་ཚེ་ཆང་བྱིན་ལ། ཧྲཱིཿ   འཆི་མེད་དམ་པའི་དཔལ་ཐོབ་ཀྱང་༔ སླར་ཡང་ཚེ་ཡི་རྒྱུན་སྩོལ་ཕྱིར༔ འབྱུང་བའི་བཅུད་ཀྱི་ལོངས་སྤྱོད་དང་༔ ཚེ་ཡི་ཆུ་རྒྱུན་གོང་
འཕེལ་ཤོག༔ རྩ་སྔགས། སརྦ་གུརྣ་ཨ་བྷི་ཥིཉྩ་ཨོཾ༔ ཞེས་གྲུབ་བོ། དེ་དག་གིས་དངོས་གཞི་རང་རྒྱུད་སྨིན་པའི་དབང་རྣམས་ལེགས་པར་གྲུབ་བོ། །གསུམ་པ་
རྗེས་ཀྱི་ལས་རིམ་ལྔ་ལས། དང་པོ་རྗེས་སུ་གནང་བ་ནི། བུམ་པ་དང་གླེགས་བམ་སྒྲུབ་གཏོར་རྣམས་ལག་ཏུ་གཏད་ལ། བུམ་པ་ལྷ་ཡི་གཞལ་ཡས་ཁང་༔ གཏོར་མ་ལྷ་ཚོགས་

སྒྲུབ་པའི་རྟེན༔ སྨིན་གྲོལ་སྒྲུབ་བཤད་ཕྲིན་ལས་ཀྱིས༔ གང་འདུལ་ཐབས་ལ་མཁས་པར་གྱིས༔ ཤནྟཾ༴ པུཥྚིཾ༴ ཝ་ཤཾ༴ མ་ར་ཡ་ཨཱ༴ གཉིས་
པ་ལུང་བསྟན་པ་ནི། གཡོན་པས་རྡོ་དྲིལ་བཅས་དང་ལག་གཉིས་ཀས་ཆོས་གོས་ཀྱི་གྲྭ་རི་དྭགས་ཀྱི་རྣ་བ་ལྟར་བྱས་པ་བསྟན་ལ་གཡས་སྐྱབས་སྦྱིན་ཚུལ་གྱིས། ཁྱེད་རང་རྣམས་ཀྱི་མདུན་དུ་སྟོན་པ་སྤྲུལ་པའི་
སྐུ་འཁོར་དགྲ་བཅོམ་པའི་ཚོགས་ཀྱིས་བསྐོར་བས་ལུང་སྟོན་པར་མོས༔ ཨེ་མཿ སྲིད་པའི་ངན་འགྲོར་ལས་བརྟེན་ནས༔ སྲིད་པ་ཤིན་ཏུ་ཞི་བའི་ཕྱིར༔ མེ་
ཏོག་རིགས་ཀྱི་གསང་མཚན་བཞིན༔ ཁྱེད་ནི་དེ་བཞིན་གཤེགས་པར་གྱུར༔ རྡོ་རྗེ་སེམས་དཔའ་ཞེས་བྱ་བའི༔ ཏ་ཐཱ་ག་ཏ་ས་མ་ཡཱ་དྲི་བྷུར་བྷུར་བྷུར་བ་སྭཱ་
ཧཱ༔ གང་ངས་ལུང་བསྟན་པ་ལ་དེ་བཞིན་གཤེགས་པ་ཐམས་ཅད་ཀྱིས་ལུང་བསྟན་པར་འགྱུར་རོ༔ གསུམ་པ་དབུགས་དབྱུང་བ་ནི༔ ཐབས་དང་ཤེས་རབ་

༄༅།།ཡོངས་ཀྱི་ཐེག་རྫོགས་པ༔ མཛད་པའི་ཕྲིན་ལས་མ་ལུས་ལྷུན་གྱིས་གྲུབ༔ དོན་གཉིས་འབད་མེད་མཉམ་པ་ཉིད་གྲོལ་བའི༔ ཡོན་
ཏན་སངས་རྒྱས་བྱང་སེམས་ཚུལ་བཞིན་ནོ༔ ད་ནི་རྡོ་རྗེ་སློབ་དཔོན་གྱི་བྱ་བ་ཁམས་གསུམ་ཆོས་ཀྱི་རྒྱལ་སྲིད་ཆེན་པོ་སངས་རྒྱས་ཀྱི་གྲོང་ཁྱེར་ཇི་ལྟ་བ་བཞིན་ནོ
བཞི་པ་གཟེངས་བསྟོད་པ་ནི༔ རོལ་མོ་བསྒྲག དབུ་ལ་གདུགས་བཟུང་ནས། ཨེ་མཿ བླ་མེད་དཀྱིལ་འཁོར་ལྷུམས་ཞུགས་ནས༔ རིག་རྩ་ལ་སད་ཅིང་བལྟམས་པ་
ཡིས༔ཁྱོད་ནི་སངས་རྒྱས་སྲས་སུ་འགྱུར༔ཕྲིན་ལས་མཁའ་མཉམ་འགྲོ་དོན་མཛད༔ ལྔ་པ་དགའ་སྟོན་ནི་འདི་ལྟར་རྗེས་ཟློས་ཀྱིས༔ ཨེ་མ་སྟོན་པ་
ཐུགས་རྗེ་ཅན༔ མ་སྨིན་པ་རྣམས་སྨིན་པ་དང་༔ མ་གྲོལ་བ་རྣམས་གྲོལ་མཛད་པའི༔ བཀའ་དྲིན་མཉམ་མེད་འདྲེན་མཆོག་ལགས༔དེ་ཡན་གྱིས་རྡོ་

རྗེ་སྙིང་པོའི་རྩ་བའི་དབང་དྲུག་ལེགས་པར་སོང་ནས་དབང་དོན་གྱི་ཡེ་ཤེས་བརྟན་པའི་ཆེད་དུ་མདུན་གྱི་དཀྱིལ་འཁོར་དང་རྡོ་རྗེ་གསུམ་གྱི་ལྷ་ཚོགས་ནམ་མཁའ་གང་
བ༑ དཀར་ཕྱོགས་ཀྱི་ལྷ་ཀླུ་དགེ་བསྙེན་ཐམས་ཅད་ཀྱིས་འཕྲལ་ཡུན་དུ་ཤིས་པའི་བདེན་ཚིག་དང་མེ་ཏོག་མནྡ་རའི་ཆར་ཆེན་པོ་འབེབ་པར་དམིགས། བཀྲ་ཤིས་
ནི༑ ཧཱུཾ༔བཀྲ་ཤིས་གང་ཞིག་ཡེ་ཤེས་སྙིང་པོ་ཅན༔ ངོ་བོ་སྐྱེ་མེད་མཐའ་དབུས་བྲལ་བའི་ངང་༔ རང་སྣང་འཁོར་ལ་དགོངས་པས་ཆོས་སྟོན་པ༔ ཆོས་
སྐུ་ཀུན་ཏུ་བཟང་པོའི་བཀྲ་ཤིས་ཤོག བཀྲ་ཤིས་གང་ཞིག་ཡེ་ཤེས་རང་མདངས་ལས༔ཞལ་ཕྱག་གསལ་ཞིང་མཚན་དཔེའི་མདངས་ཤར་བའི༔ སྡེབ་སྦྱོར་
སོ་སོར་གོ་བར་ཆོས་སྟོན་པའི༔ རྒྱལ་བ་རྡོ་རྗེ་འཆང་གི་བཀྲ་ཤིས་ཤོག བཀྲ་ཤིས་གང་ཞིག་ཡེ་ཤེས་ལྔ་ཡི་དངོས༔ གཟི་མདངས་ཁ་དོག་འཁོར་ལོས་ཐེག་

༄༅། །པའི་བཅུད༔དཀྱིལ་འཁོར་ཀུན་གྱི་འབྱུང་གནས་དམ་པ་ཡི༔ རྒྱལ་ཚབ་རིགས་ལྔའི་ཚོགས་ཀྱི་བཀྲ་ཤིས བཀྲ་ཤིས་གང་ཞིག་ཡེ་
ཤེས་མཐུ་སྟོབས་ཀྱི༔ སྟོན་པ་གནས་དུས་ཆོས་འཁོར་ཕུན་ཚོགས་ཀྱི༔ མཛད་པ་ཆོ་འཕྲུལ་ཅིར་ཡང་སྣང་བ་ཡི༔ རྩ་གསུམ་ཞི་ཁྲོ་རབ་འབྱམས་བཀྲ་ཤིས
བཀྲ་ཤིས་གང་ཞིག་ཟབ་ཞི་སྤྲོས་དང་བྲལ༔ གང་དུ་གནས་ཀྱང་འོག་མིན་ཆོས་ཀྱི་དབྱིངས༔ ཇི་ལྟར་འགྲོ་དོན་གང་མཛད་རྒྱལ་བསྟན་གྱི༔ དུས་གསུམ་རྒྱལ་
བ་རྣམས་ཀྱི༴ བཀྲ་ཤིས་གང་ཞིག་ཟབ་གསལ་འདུས་མ་བྱས༔ འོད་གསལ་རྡོ་རྗེ་སྙིང་པོའི་དཀྱིལ་འཁོར་གྱི༔ རོལ་པའི་རིམ་གཉིས་མངོན་གྱུར་དོན་གཉིས་
རྫོགས༔ རིག་འཛིན་བརྒྱུད་པར་བཅས་པའི་བཀྲ་ཤིས༴ བཀྲ་ཤིས་གང་ཞིག་འཆི་མེད་རྡོ་རྗེའི་སྐུ༔ གྲངས་མེད་བསྐལ་བརྒྱར་འགྲོ་དོན་མི་ངལ་ཞིང་༔ ཟ་

བྱེད་སྲིན་པོའི་ཁ་གནོན་མཛད་པ་པོ༔ པདྨ་ཧེ་རུ་ཀ་ཡི་བཀྲ་ཤིས བཀྲ་ཤིས་གང་ཞིག་ཐབས་ཤེས་འབྱུང་བའི་སྙིང་༔ ཉི་མས་ཟླ་བ་བཞུས་པའི་བྱང་སེམས་
བཞིན༔ གསང་སྔགས་བླ་མེད་གསང་ཆེན་འཛིན་པ་མོ༔ ཤེས་རབ་ཡེ་ཤེས་མཚོ་རྒྱལ་བཀྲ་ཤིས བཀྲ་ཤིས་གང་ཞིག་ཡེ་ཤེས་ཐུགས་རྗེའི་ཟེར༔ གཙོ་
བོའི་རང་མདངས་འཁོར་རྣམས་བྱིན་རླབས་ནས༔ མེ་ཏོག་ཕོག་པའི་དཀྱིལ་འཁོར་མངོན་གྱུར་གྱི༔ གྲུབ་ཆེན་རྗེ་འབངས་ཉེར་ལྔའི་བཀྲ་ཤིས༴ བཀྲ་ཤིས་
གང་ཞིག་སྟོན་པའི་ཐུགས་རྗེའི་མདངས༔ གསང་ཆེན་ཐ་དག་བུམ་པ་གང་འཇོ་རུ༔ མན་ངག་ལུང་གི་གླེགས་བམ་བདག་པོར་བསྔགས༔ སྐད་གཉིས་སྨྲ་བ་
མཆོག་གི་བཀྲ་ཤིས༴ བཀྲ་ཤིས་གང་ཞིག་ཉི་མའི་ཟེར་ཐག་བཞིན༔ ཀུན་བཟང་ཐུགས་རྗེ་བླ་མའི་སྐུར་སྣང་བ༔ བཀའ་བབ་ལུང་གི་བདག་པོར་མངའ་གསོལ་

༄༅།།བའི༔ ཟབ་གཏེར་གསང་མཛོད་འཛིན་པའི་བཀྲ་ཤིས བཀྲ་ཤིས་གང་ཞིག་ཀུན་བཟང་ཟླ་འོད་བཞིན༔ རང་རང་དད་པའི་ཆུ་སྣོད་
གང་འདུལ་ཆོས་ཀྱི་བདག་པོར་ལུང་འཛིན་པ༔ བཀའ་བབ་བརྒྱུད་པར་བཅས་པའི༔ བཀྲ་ཤིས་གང་ཞིག་བསྟན་དང་འགྲོ་བའི་དཔལ༔
རོལ་མོ་བྱའོ།། དེ་ནས་དམ་ཚིག་བསྒྲགས་པ་ནི༔ སྨིན་བྱེད་དབང་དང་གྲོལ་བྱེད་གདམས་པ་ཡི༔ ཟབ་མོའི་བཅུད་མཆོག་དྲོད་ནི་འཛིན་པའི་ཐབས༔ དམ་
ཚིག་སྣོད་ཀྱི་མན་ངག་བདུད་རྩིའི་སྙིང་༔ ཐེག་མཆོག་ལམ་གྱི་སྙིང་གི་དྭངས་མའོ༔ དེ་ཡི་རྩ་བ་ཡན་ལག་རྣམ་གཉིས་ལས༔ རྩ་བ་སྐུ་གསུང་ཐུགས་ཀྱི་དམ་

ཚིག་ནི༔ སྐུ་ཡི་སྤྱི་གཅེས་བླ་མ་མཆེད་བཞི་ནི༔ འདྲེན་པའི་བླ་མ་དམ་ཚིག་དབང་གི་དང་༔ ཉམས་ཆག་བསྐང་དང་ཤེས་རྒྱུད་གྲོལ་བ་དང་༔ མན་ངག་
ལུང་གི་བླ་མ་སློབ་དཔོན་དྲུག སྤྱི་ཡི་མཆེད་དང་རིང་དང་ཉེ་བའི་མཆེད༔ འདྲིས་པའི་མཆེད་སོགས་རང་གི་ལུས་ལྟར་སྲུངས༔ སློབ་དཔོན་དྲུག་ནི་མིག་དང་
སྙིང་བཞིན་ནོ༔ གསུང་གི་རྒྱུད་ཉིད་མ་བཅོས་རྩ་བའི་སྔགས༔ བསྐྱེད་པ་རྐྱེན་གྱི་སྔགས་དང་རྣམ་པ་གཉིས༔ བཟླས་པ་ལས་ཀྱི་སྔགས་དང་སྔགས་གསུམ་
དང་༔ དམ་ཚིག་ཕྱག་རྒྱ་ཡེ་ཤེས་ཕྱག་རྒྱ་དང་༔ ཆོས་ཀྱི་ཕྱག་རྒྱ་ཕྱག་རྒྱ་ཆེན་པོ་བཞི༔ འཁོར་ཡུག་ཆུ་བོའི་རྒྱུན་གྱི་རྣལ་འབྱོར་རམ༔ ཉིན་མཚན་དུས་དྲུག་
ཀུན་ཏུ་རབ་ཏུ་བརྩོན༔ ཐུགས་ཀྱི་སྤྱི་གསང་བཞི་དང་བར་གསང་བཞི༔ གསང་བར་འོས་དང་གསང་བར་གཉེར་གཏད་པའོ༔ སྤྱི་གསང་དང་པོ་ཡི་དམ་ལྷ་

༄༅། །ཡི་མཚན༔ གཉིས་པ་སྔགས་དང་གསུམ་པ་གཟུངས་མ་དང༔ བཞི་པ་སྒྲུབ་པའི་མཚན་རྟགས་གསང་བའོ༔ བར་གསང་བསྒྲུབ་པའི་
གྲོགས་དང་སྒྲུབ་པའི་རྫས་བཞིའོ༔ གསང་འོས་ཕྱི་ནང་གསང་བའི་མཆོད་རྫས་སོ༔ གསང་བར་གཉེར་གཏད་མཆེད་ལྕམ་གསང་སྤྱད་དོ༔ ཡན་ལག་སྤྱད་
བྱ་སྦྱོར་སྒྲོལ་མ་བྱིན་བླང་༔ རྫུན་དང་སྨྲ་དང་ངག་གི་བརླང་པོར་སྨྲ༔ མི་སྤངས་འདོད་ཆགས་ཞེ་སྡང་ང་རྒྱལ་དང་༔ གཏི་མུག་ཕྲག་དོག་ཉོན་མོངས་གྲོགས་
སུ་ཁྱེར༔ དང་བླང་དྲི་ཆེན་བྱང་སེམས་མཾ་ས་ཟིལ༔ དྲི་ཆུ་རིགས་ལྔ་བསྒྲུབ་པའི་གྲོགས་སུ་ཟུངས༔ བསྒྲུབ་པ་རིགས་ལྔ་ཡབ་ཡུམ་ཕྲིན་ལས་བཅས༔ ཤེས་
བྱ་ཕུང་འབྱུང་དབང་ཡུལ་ཡན་ལག་བཅས༔ སྒོ་གསུམ་བག་ཡོད་འདུལ་བའི་བསླབ་པ་དང་༔ བདག་བས་གཞན་གཅེས་བྱང་སེམས་བསླབ་པ་དང་༔ ཏིང་

འཛིན་རྣམ་གསུམ་རིག་འཛིན་བསླབ་གསུམ་གྱི༔ སྡོམ་གསུམ་ཀློང་ཆེན་ཡང་གསང་ཆེན་པོའི་མཁར༔ ཅིར་སྣང་རང་བཞིན་མེད་པའི་ཆོ་འཕྲུལ་ཀུན༔ ཕན་
གནོད་བྲལ་བའི་རང་བཞིན་གྲོགས་གྱུར་པའི༔ ཆོས་ཉིད་རོལ་པ་ཆེན་པོའི་དམ་ཚིག་ཟུངས༔ ཞེས་པ་དེ་དག་ལས་མི་འདའ་བའི་དམ་བཅའ་བརྟན་པོས་འདིའི་
རྗེས་ཟློས༔ གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི། ལན་གསུམ། དགའ་སྟོན་གྱི་མཎྜལ་ཕུལ༔ ཡོངས་སུ་བཟུང་བའི་
དངོས་པོ་ཐམས་ཅད་འབུལ་བའི་ཕྱིར་འདིའི་རྗེས་ཟློས དེང་ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་ལགས་ན། །ཁྱེད་ཀྱི་སློབ་མར་བཟུང་
བ་དང༌། །ཆ་ཤས་ཀྱང་ནི་སྤྱད་དུ་གསོལ། དགའ་སྤྲོའི་ཁོངས་ཀྱིས་ཚོགས་ལ་རོལ་པའང་འདིར་བྱེད་པའི་མཆན། དེས་ཐོབ་ཀྱི་དགེ་རྩ་ཇི་སྙེད་པ་མཁའ་ཁྱབ་ཀྱི་ལུས་ཅན་ཐ་དག་

༄༅། །སྒྲོལ་བའི་ཕྱིར་རྣམ་མཁྱེན་དུ་བསྔོ་བའི་ཐུགས་འདུན་ལྷན་ཅིག་ཏུ་གནང་བར་ཞུ། ཞེས་དགེ་བ་བསྔོ་ལ་གྲོལ། དེ་ནས་སྒྲུབ་པའི་རྗེས་ཀྱི་འཕྲོ་ལ་རང་གི་བསྙེན་པ་
གསོ་བའི ཕྱིར་བཟླས་པ་བརྒྱ་རྩ་བྱ། ཚོགས་ལ་རོལ་པ། རྡོ་རྗེ་སློབ་དཔོན་ལ་དྲངས་བ་ནི། སློབ་བུས། ཀྱཻཿ  པདྨའི་རྒྱལ་ཚབ་རྡོ་རྗེ་སློབ་དཔོན་དགོངས༔ བཀའ་གསང་རྨད་དུ་བྱུང་
བའི་ཕོ་བྲང་དུ༔ བླ་མེད་བདུད་རྩི་མཆོག་གི་འདོད་ཡོན་འབུལ༔ དགྱེས་པར་དགོངས་ཏེ་བཞེས་པ་ཆེན་པོར་རོལ༔ སློབ་དཔོན་གྱིས་པདྨའི་རྒྱས། ཨེ་མ་ཧོཿ རིན་
ཆེན་བླ་ན་མེད་པའི་བདུད་རྩི་འདི༔ བདེ་གཤེགས་ཀུན་གྱི་གསང་ཆེན་ཟག་མེད་རྫ་ས༔བདེ་ཆེན་འདུ་འབྲལ་མེད་པའི་དངོས་གྲུབ་ནི༔ སྐུ་གསུམ་དངོས་གྲུབ་
མཆོག་འདི་སྐལ་པ་བཟང་༔ ཅེས་བླང་ངོ༌། མཆེད་ལྕམ་རྣམས་ལ་དྲངས། ཧོ༔ དཀྱིལ་འཁོར་གནད་འཛིན་རྒྱལ་ཚབ་གཉིས་པར་གྲགས༔བཀའ་གསང་རྨད་དུ་བྱུང་

བའི་ཕོ་བྲང་དུ༔ བླ་མེད་བདུད་རྩི་མཆོག་གི་འདོད་ཡོན་འབུལ༔ དགྱེས་པར་དགོངས་ལ་བཞེས་པ་ཆེན་པོར་རོལ་རྒྱལ་ཚབ་ཀྱིས། ཀྱཻཿ  བླ་མེད་དཀྱིལ་
འཁོར་གཅིག་ཏུ་ཚོགས་པའི་གྲོགས༔ རྡོ་རྗེ་མཆེད་དང་ལྕམ་དྲལ་མ་ལུས་དགོངས༔ གསང་སྔགས་མཆོག་གི་ཚོགས་སྟོན་བདུད་རྩིའི་རྫས༔ཐེག་ཆེན་ཐབས་
ཀྱི་ཚུལ་དུ་དགྱེས་ཏེ་རོལ༔ ཞེས་བླང་ངོ༌། །སློབ་དཔོན་གྱིས། ཧོ༔ ཐེག་ཆེན་རྫས་ལ་བཟང་ངན་ཆེ་ཆུང་དང་༔ མཚན་འཛིན་མངོན་ཞེན་བྲལ་བས་ཚུལ་བཞིན་
སྤྱོད༔ གང་རེག་ངན་སོང་སྒོ་ཆོད་ཐར་ལམ་བསྒྲོད༔ མྱོང་ཚད་ཐེག་ཆེན་སྤྱོད་པའི་ཆོས་ཉིད་ཡིན༔ ཞེས་གསུངས་ཏེ་ནང་གི་སྦྱིན་སྲེག་གིས་ཚིམས་པར་རོལ་པའི་ལྷག་མ་བསྡུས་ཏེ། ཧཱུཾ་
བྷོ༔ དང་པོ་ཕུད་ཀྱིས་དཀྱིལ་འཁོར་ལྷ་རྣམས་མཆོད༔ བར་དུ་ཚོགས་ཀྱིས་འདུས་པ་རྒྱ་མཚོ་བསྐལཿ ཿཐ་མ་ལྷག་ལ་དབང་བ་འདིར་གཤེགས་ཤིག༔ ལྕེ་

༄༅། །ལ་རྟ་མགྲིན་ཡབ་ཡུམ་མཉམ་པར་རོལ་པའི་བྱང་སེམས་དབབ་པར་མོས་ལ་མཁའ་དབྱིངས་རྒྱས་ཛ་གད་ཀྱི་ཁ་ཕྲུ་བཏབ། འབྲུ་གསུམ་གྱིས་བརླབས་ལ། ཕོ་ལོ་ཕོ་ཞེས་འབར་བའི་ཕྱག་རྒྱ་བཅིངས་
ཏེ་ལྷག་མགྲོན་སྤྱན་དྲངས་ལ། བྷོ༔ དཔལ་གྱི་བཀའ་ཉན་རོལ་པའི་ལྷག་སྡུད་མ༔དཀྱིལ་འཁོར་མུ་རན་སྐྱོང་ཞིང་སྒྲུབ་པའི་གྲོགས༔ དབང་ཕྱུག་གིང་དང་ལངྐ་
འབར་མའི་ཚོགས༔ བཀའ་ཡི་ཕ་འབབ་ལྷག་མའི་ལོངས་སྤྱོད་བཞེས༔ ཅི་བཅོལ་ཕྲིན་ལས་སྒྲུབས་ཤིག་མཐུ་མ་ཆུང་༔ ས་མ་ཡཱ་ཨུ་ཙི་ཏ་བ་ལིཾ་ཏ་ཁཱ་ཧི༔ཞེས་
ལྷག་མགྲོན རྣམས་རང་གནས་སུ་གཤེགས། གཏོར་འབུལ་ལ་དམིགས་པའི་གཏོར་འགུགས་བྱས་ཏེ་བསྔོས་ལ་སྐྱོངས། བསྐུལ་བ་ནི། རཾ་ཡཾ་ཁཾ༔ ཨོཾ་ཨཱཿ   ཧཱུཾ༔ གིས་གཏོར་མ་དང་གསེར་སྐྱེམས་རྣམས་བརླབས་ལ། ཧྲཱིཿ
སངས་རྒྱས་ཞིང་ཁམས་རྒྱ་མཚོ་ན༔ བཞུགས་པའི་རྒྱལ་བ་སྲས་དང་བཅས༔ ཀུན་ནས་བདག་ལ་དགོངས་སུ་གསོལ༔ རིག་འཛིན་བླ་མ་སྐུར་བཞེངས་ཤིག༔

ཧྲཱིཿ  སངས་རྒྱས་ཐམས་ཅད་འདུས་པའི་སྐུ༔ ཨོ་རྒྱན་པདྨ་ཐོད་ཕྲེང་རྩལ༔ གནས་འདིར་དད་པས་གསོལ་འདེབས་ཀྱིས༔ མ་ཐོགས་མྱུར་དུ་ཐུགས་དམ་
བསྐུལ༔ བཞེངས་ཤིག་བཞེངས་ཤིག་དབྱིངས་ནས་བཞེངས༔ བསྐུལ་ལོ་ཐུགས་དམ་གནད་ནས་བསྐུལ༔ མཛོད་ཅིག་མཛོད་ཅིག་ཕྲིན་ལས་མཛོད་
བསམ་པ་ལྷུན་གྲུབ་ཕྲིན་ལས་མཛོད༔ བཛྲ་ས་མ་ཡ་ཧཱུྃ་ཛ༔ བསྐུལ་བཟློག་ནི། ཧྲཱིཿ ཐབས་ཤེས་སྒྱུ་མའི་ལྷ་ཚོགས་དབྱིངས་ནས་བཞེངས༔ དུག་གསུམ་དགྲ་
བགེགས་སྐུ་གསུམ་ཀློང་དུ་བཟློག༔ ཆད་མདོ་བརྟན་སྐྱོང་ནི། ཧྲཱིཿ ཐོག་མེད་དུས་ནས་ད་ལྟ་མ་འོངས་ཚེ༔ སྐུ་གསུམ་བདེ་གཤེགས་སྤྱན་སྔར་རང་མདངས་འཁོར༔
བརྗོད་བྲལ་བློ་འདས་ཆོས་འཁོར་རྟག་བསྐོར་ཚེ༔ རིག་རྩལ་མཁའ་འགྲོ་དམ་ཅན་ཁས་བླངས་བཞིན༔ འཁོར་བ་རུ་བཟློག་ཡེ་ཤེས་དབྱིངས་བསྒྲལ་བའི༔ ཕྲིན་

།ལས་སྒྲུབས་ཤིག་མ་མོ་བརྟན་མའི་ཚོགས༔བཀའ་དང་དམ་ལ་མ་འདའ་ས་མ་ཡ༔ ད་ལྟ་སྙིགས་མའི་སེམས་ཅན་འདུལ་དཀའི་དུས༔
སློབ་དཔོན་ཆེན་པོ་པདྨ་ཐོད་ཕྲེང་གིས༔ རྫོགས་ཆེན་རྣལ་འབྱོར་ཀློང་གསལ་སྙིང་པོ་ལ༔ སྐད་ཅིག་འབྲལ་བ་མེད་པར་བྱིན་རླབས་ནས༔ ཞལ་མཇལ་ཆོས་
གསུངས་བཀའ་གསང་གཏད་པའི་ཚེ༔ སྲུང་མ་དམ་ཅན་རྒྱ་མཚོའི་ཁས་བླངས་བཞིན༔ ཕྲིན་ལས་སྒྲུབས་ཤིག་མ་མོ་བརྟན་མའི་ཚོགས༔ བཀའ་དང་དམ་
ལ་མ་འདའ་ས་མ་ཡ༔ མནན་པ་ནི། གཏོར་གཞོང་རི་རབ་ཏུ་བསམ་པའི་འོག་ཏུ་ཡ་མ་དམ་སྲི་ཐམས་ཅད་བཛྲ་ཨངྐུ་ཤ་ཛ༔ ཞེས་བཀུགས། ཛཿ  ཧཱུཾ་བཾ་ཧོ༔ས་བཅིངས། སྣོད་བཅུད་དཀྱིལ་འཁོར་གྱི་འཁོར་ལོ་
བཞེངས་ཏེ་བྲོས་གཟིར་བར་བསམ། ཧྲཱིཿ ཆོས་དབྱིངས་ཡེ་ཤེས་ཆེན་པོའི་མཁའ་དབྱིངས་སུ༔ གཉིས་མེད་རྟོག་ཚོགས་མ་ལུས་སྟྭཾ་བྷ་ཡ་ནན༔ རྟ་བྲོ་ནི། ཞི་ཁྲོའི་གར་

ནི་འཁོར་འདས་དབྱིངས་སུ་བསྒྱུར༔ ཀུན་རྫོབ་འཁྲུལ་པའི་གདོན་ཚོགས་ཐལ་བར་བཟློག༔ ཡེ་ཤེས་པ་ལ་གཏང་རག་གི་མཆོད་བསྟོད་ནོངས་བཤགས་ཕུལ་ལ་བསྔོ་བ། ཧྲཱིཿ   འདུས་
དང་འདུས་བྱས་ཀུན་རྫོབ་དོན་དམ་ཆོས༔ ཐམས་ཅད་བྱང་ཆུབ་ཆེན་པོའི་རྒྱུར་བསྔོའོ༔་སྨོན་ལམ་ནི། ཧྲཱིཿ འཁོར་བར་གནས་པའི་སེམས་ཅན་མ་ལུས་ཀུན༔
མ་ལུས་ཕྱམ་གཅིག་སངས་རྒྱས་ཐོབ་པར་ཤོག༔ གཤེགས་བསྡུ་ནི། འདིར་ནི་གཟུགས་དང་སོགས་ཀྱིས་རས་བྲིས་ལ་བསྟིམ། རྡུལ་ཚོན་ཚོམ་བུའི་ཕྱོགས་ལ། ཨོཾ་ཁྱེད་ཀྱིས་སེམས་
ཅན་སོགས། བཛྲ་མུ༔ རང་བཞིན་ཡེ་ཤེས་ཀྱི་འཁོར་ལོ་ཆོས་ཀྱི་དབྱིངས་སུ་གཤེགས་པར་བསམ། དམ་ཚིག་གི་འཁོར་ལོ་མཐའ་ནས་རིམ་གྱིས་ཡལ་ཏེ། ཐུགས་སྲོག་ནཱ་ད་མི་དམིགས་པར་བཞག སླར་ཡང་སྣང་གྲགས་
འགྲུ་གསུམ་ལྷ་སྔགས་འོད་གསལ་གྱི་འཁོར་ལོ་སད་པར་མོས་ཏེ། ཧྲཱིཿ བདག་དང་དམ་ཚིག་ཡེ་ཤེས་གཉིས་མེད་ལྷ༔ ནམ་ཡང་མི་བཏང་ཡུན་དུ་བརྟན་པར་བགྱིས༔ ཏིཥྛ་བཛྲ་

༄༅།།ས་མ་ཡཱ་ཧཱུཾ༔ བཀྲ་ཤིས་ནི། ཧཱུཾ༔ སྐུ་གསུམ་ཡེ་ཤེས་མི་འགྱུར་དོན་དམ་ལྷ༔ ཞི་དང་ཁྲོ་གར་གསང་སྔགས་རང་སྒྲར་བཅས༔ཐུགས་
རྗེའི་མཁའ་ཁྱབ་ཡེ་ཤེས་དཀྱིལ་འཁོར་གྱིས༔ ཁམས་གསུམ་སེམས་ཅན་ཀུན་ལ་བདེ་ལེགས་སྩོལ༔ ཞེས་དཀྱིལ་འཁོར་བསྡུས་ལ་ལས་ཀྱི་རྗེས་མི་མངོན་པར་བྱས་ཏེ། སྐོར་ཚོ་ཕྱི་མ་
རྩ་གསུམ་རྡོ་རྗེའི་སྙིང་པོའི་སྟ་གོན་ལ་འཇུག་གོ༔

༄༅། །རྡོ་རྗེ་སྙིང་པོ་དེའི་ཡན་ལག་བྱེ་བྲག་ཏུ་བསྐོལ་བ་རྩ་གསུམ་སྐོར།

༄༅།།དེ་ནས་རྡོ་རྗེ་སྙིང་པོ་དེའི་ཡན་ལག་བྱེ་བྲག་ཏུ་བསྐོལ་བ་རྩ གསུང་སྐོར་ལ། བཤམ་
བཀོད་དང་། དབང་ཆོག་དངོས་གཉིས་ཀྱི་དང་པོ་ཟུར་དུ་བཀོལ་ཞིང་། ས་ཆོག སྟ་གོན། དངོས་གཞི་ལ་གསུམ་
གྱི༑ དང་པོ་སྔར་གྲུབ་ཟིན་པས་དེས་འཐུས་ཏེ། ཅིའི་ཕྱིར་ན་སྒྲུབ་ཁང་རྙིང་པ་དང་ས་གཞི་དུལ་བ་ལ་མི་དགོས་པར་བཤད་
པའི་ཕྱིར་རོ། །སྒེར་དུ་བསྐུར་བ་ལྟ་བུའི་དགོས་པའི་སྐབས་བྱུང་ཚེ་རྡོ་རྗེ་སྙིང་པོ་ལྟར་སྤྲོ་བ་ཡིན་ནོ། །གཉིས་པ་ནི་ཐོག་

༄༅། །མར་བདག་བྱིན་རླབས་སྔོན་དུ་འགྲོ་བ་ནི། སྐྱབས་སུ་འགྲོ་བ། ན་མོ༔ ༔
ཕྱོགས་བཅུའི་སངས་རྒྱས་དཀོན་མཆོག་གསུམ༔ བླ་མ་ཡི་དམ་མཁའ་འགྲོ་དང་༔
ཆོས་སྐྱོང་དམ་ཅན་རྒྱ་མཚོ་ལ༔ བདག་ནི་གུས་པས་སྐྱབས་སུ་མཆི༔ སེམས་བསྐྱེད་
པ་ནི། ཧྲཱིཿ མ་གྱུར་འགྲོ་བ་ཀུན་དོན་དུ༔ བླ་མེད་སྔགས་ཀྱི་སྒོར་ཞུགས་ནས་

ཕྲིན་ལས་རྣམ་བཞི་གང་འདུལ་གྱིས༔ འགྲོ་བའི་དོན་ལ་བརྩོན་པར་བྱ༔ ཨོཾ་མ་ཧཱ་ཤུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོཉ་ཧཾ༔ཧཱུཾཿ  དུར་ཁྲོད་རབ་འཇིགས་
འབར་བའི་གཞལ་ཡས་སུ༔ པད་ཉི་དྲེགས་པ་བསྣོལ་བའི་གདན་སྟེང་དུ༔ རང་ཉིད་རིག་རྩལ་ཧཱུཾ་ཡིག་དམར་ནག་ལསཿ འོད་འཕྲོས་དམ་སྲི་བདུད་དཔུང་
མ་ལུས་འདུལ༔ ཚུར་འདུས་བདག་ཉིད་དབང་ཆེན་རྟ་མགྲིན་ནི༔ སྐུ་མདོག་དམར་ནག་ཞལ་གཅིག་ཕྱག་གཉིས་པ༔ ཕྱག་གཡས་ལོག་ལྟ་གཅོད་བྱེད་གྲི་
གུག་ཕྱར༔ གཡོན་པས་དུང་ཆེན་དམར་གྱིས་བཀང་བ་འཛིན༔ གཡས་བསྐུམ་གཡོན་བརྐྱང་ཞབས་གཉིས་འདོར་ཐབས་བསྒྲད༔ དབུ་གཙུག་རྟ་མགོ་ལྗང་
གུས་རྟ་སྐད་འཚེར༔ དེ་ཡི་པང་དུ་འཁྲིལ་བའི་སྦྱོར་ཡུམ་ནི༔ རྡོ་རྗེ་ཕག་མོ་ཞལ་གཅིག་ཕྱག་གཉིས་པ༔ ཕྱག་གཡས་གྲི་གུག་ཡབ་ཀྱི་མགུལ་ནས་འཁྱུད༔

༄༅།།གཡོན་པས་བྷན་དམར་ཡབ་ཀྱི་ཞལ་དུ་སྟོབ༔ དབུ་ཡི་གཙུག་ཏུ་ཕག་ཞལ་ངུར་སྒྲ་སྒྲོག༔ དབང་ཆེན་གནས་ལྔར་ར་ཙ་ཧྲཱིཿ  ཡས་མཚན༔
ཡུམ་གྱི་གནས་ལྔར་ཧ་རི་ནི་སས་མཚན༔ ཡབ་ཡུམ་དཔལ་དང་དུར་ཁྲོད་ཆས་རྣམས་རྫོགས༔ ཡབ་ཀྱི་སྤྱི་བོར་པདྨ་བཛྲ་རྩལཿ སྐུ་མདོག་དཀར་དམར་ཞལ་
གཅིག་ཕྱག་གཉིས་པ༔ ཕྱག་གཡས་རྡོ་རྗེ་རྩེ་དགུ་ཐུགས་ཀར་འཛིན༔ གཡོན་པས་མཉམ་བཞག་བྷནྡྷ་བདུད་རྩི་བསྣམས༔ དབུ་ལ་ཤ་བའི་གཉེན་ཞུ་རྩེ་རྒྱས་
མཚན༔ ཞབས་གཉིས་རྡོ་རྗེ་སྐྱིལ་ཀྲུང་དྲང་པོར་གཞུགས༔ཡབ་ཀྱི་ཐུགས་ཀར་ཧྲཱིཿ  ཡིག་མཐའ་བསྐོར་དུ༔ རྩ་གསུམ་ཀུན་འདུས་སྙིང་པོས་གཡས་སུ་བསྐོར༔
ཡུམ་གྱི་ཐུགས་ཀར་མ་ཡིག་མཐའ་བསྐོར་དུ༔ གསང་སྔགས་ཡང་སྙིང་འབྲུ་ཡི་དེ་བཞིན་འཁོར༔ ཨོཾ་བཛྲ་གུ་རུ་དྷེ་ཝ་ཌཱཀྐི་ནི་སརྦ་སིདྡྷི་ཕ་ལ་ཧཱུཾ་ཨཱ༔དཔའ་

བོ་རྟ་མགྲིན་གྱི་ཐུགས་ཀར་ཟླ་བའི་སྟེང་དུ་ཧཱུཾ་ཡིག་མཐའ་སྐོར་དུ་རྩ་བའི་སྔགས་ཀྱིས་གཡས་སུ་བསྐོར་བར་བསྒོམ༔ འོད་ཟེར་དམར་པོ་འདུ་འཕྲོ་བྱེད་པའི་ཡབ་ཀྱི་
ཞལ་ནས་ཐོན༔ ཡུམ་གྱི་ཞལ་དུ་ཞུགས༔ ཧྲཱིཿ   ཡིག་གི་ཐ་མར་སྔགས་ཀྱི་ཕྲེང་བས་བསྐོར་བར་བསྒོམ༔ འོད་ཟེར་དམར་པོ་འདུ་འཕྲོ་བྱེད་པ༔ ཡུམ་གྱི་གསང་
བ་ནས་ཡབ་ཀྱི་གསང་བར་ཐིམ༔ ཡབ་ཀྱི་ཐུགས་ཀར་གོང་བཞིན་བསྒོམ༔ སྐབས་སྐབས་སུ། འོད་ཟེར་སངས་རྒྱས་ཀྱི་ཞིང་ཁམས་རྣམས་སུ་འཕྲོས༔ ཐུགས་
རྗེ་དང་བྱིན་རླབས་ཐམས་ཅད་རང་གི་ཐུགས་ཀའི་སྔགས་ཕྲེང་ལ་ཐིམ་པར་བསྒོམཔའི་འཕྲོ་འདུས་བརྒྱ་རྩ་བཟླས་ཏེ། སྟོང་ཚིག་གི་མཆོད་པ་དང་། ཧཱུཾ་ཧྲཱིཿ   བྱིན་རླབས་རྩ་བ་རིགས་
འདུས་བླ་མའི་སྐུ༔ པདྨ་བཛྲ་རྩལ་ལ་ཕྱག་འཚལ་བསྟོད༔ དངོས་གྲུབ་མཆོག་སྩོལ་ཡི་དམ་འདུས་པའི་གཙོ༔ དབང་ཆེན་ཧེ་རུ་ཀ་ལ་ཕྱག་འཚལ་བསྟོད༔

༄༅། །ཕྲིན་ལས་ཡོངས་འགྲུབ་མཁའ་འགྲོའི་གཙོ་མོ་མཆོག༔ རྡོ་རྗེ་ཕག་མོའི་སྐུ་ལ་ཕྱག་འཚལ་བསྟོད༔ ཐར་ལམ་བདེ་ཆེན་ས་ལམ་བསྒྲོད་
པའི་ལམ༔ རྩ་གསུམ་དཀྱིལ་འཁོར་ལྷ་ལ་ཕྱག་འཚལ་བསྟོད༔ ཧཱུཾ་ཧཱུཾ་ཧཱུཾ༔ཞེས་བརྗོད་པས་རྟེན་དང་བརྟེན་པའི་དཀྱིལ་འཁོར་མཐའ་ནས་རིམ་གྱིས་འོད་དུ་
ཞུ་སྟེ། ཡུམ་ཡབ་ལ་ཡབ་ཡེ་ཤེས་སེམས་དཔའ་ལ་དེ་སྔགས་ཕྲེང་ཧཱུཾ་ལ་ཐིམ༔ ཧཱུཾ་ཞབས་ཀྱུ་ནས་བསྡུས་ནས་མེ་ལོང་ལ་ཧ་བཏབ་པའི་དྲི་ཡལ་བ་བཞིན་དམིགས་
ཡྻ མེད་རྫོགས་པའི་རིམ་པར་ཐིམ༔ ཕཊ་ཕཊ་ཕཊ༔ ཅེས་པས། སྣང་གྲགས་འགྱུ་གསུམ་ལྷ་སྔགས་ཡེ་ཤེས་ཀྱི་རོལ་པར་ལྡང་བར་གྱུར་པར་བསམ་མོ། །སྟ་གོན་ལ་གསུམ་
གྱི༔ ལྷ་སྟ་གོན་ནི། མཆོད་ཚོགས་བརླབ་ལ། ཧཱུཾ་གསུམ་གྱིས་བགེགས་བསལ། ཨོཾ་བཛྲ་རཀྵ་རཀྵ་ཧཱུཾ་གིས་མཚམས་བཅད། ཏིང་ངེ་འཛིན་བསྒོམ་པ་ནི༔ ཧཱུཾཿའཁོར་འདས་གཉིས་བསྡུས་

སྟོང་པར་ཡེ་ཤར་ལ༔ གཟུང་འཛིན་སྤྲོས་པ་མཚན་མའི་མཐའ་ལས་འདས༔ པདྨ་འབྱུང་གནས་བདག་གིས་དེ་ལྟར་སྨྲ༔ དེ་བཞིན་ཐོག་མར་འཁོར་འདས་
གཉིས་བསྡུས་སྟོང་༔ ཨོཾ་མ་ཧཱ་ཤུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོཉཧཾ༔ ཨཱཿ སྟོང་པའི་ངང་ལས་རང་མདངས་ནི༔ སེམས་ཅན་དོན་ལ་བརྩེ་བས་བཞེངས༔
དྷརྨཱ་དྷརྟུ་སྭ་བྷཱ་ཝ་ཤུདྡྷེ་ཧཱུཾ༔ ཧྲཱིཿ ཐུགས་རྗེས་འགྲོ་དོན་བྱེད་པ་ལས༔ རང་རིག་རྒྱུ་ཡི་ཡི་གེ་ཧྲཱིཿ ཧཱུཾ་བཛྲ་ཙིཏྟ་ཧྲཱིཿ རྒྱུ་ལས་འོད་ཟེར་འཕྲོས་པའི་མདངས༔
ཨེ་ལས་ནམ་མཁའ་མཐའ་དབུས་མེད༔ ཡཾ་ལས་རླུང་གི་དཀྱིལ་འཁོར་ལས༔ རཀྟའི་རྒྱ་མཚོ་ཀུན་ཏུ་འཁྱིལ༔ ཞིང་ཆེན་ས་གཞི་གདལ་བ་ལས༔ སྲ་བརྟན་
ཀེང་རུས་རི་རབ་དང་༔ འཁོར་ཡུག་ཡེ་ཤེས་མེ་དཔུང་འཁྲིག༔ ཧཱུཾ༔ དུར་ཁྲོད་རབ་འཇིགས་འབར་བའི་གཞལ་ཡས་སུ༔ པད་ཉི་དྲེགས་པ་བསྣོལ་བའི་

༄༅། །གདན་སྟེང་དུ༔ རྒྱུ་ཡི་རིག་རྩལ་ཧཱུཾ་ཡིག་དམར་ནག་ལས༔ འོད་འཕྲོས་དམ་སྲི་བདུད་དཔུང་མ་ལུས་འདུལ༔ ཚུར་འདུས་དབང་
ཆེན་དཔའ་བོ་རྟ་མགྲིན་ནི༔ སྐུ་མདོག་དམར་ནག་ཞལ་གཅིག་ཕྱག་གཉིས་པ༔ ཕྱག་གཡས་ལོག་ལྟ་གཅོད་བྱེད་གྲི་གུག་ཕྱར༔ གཡོན་པས་དུང་ཆེན་དམར་
གྱིས་བཀང་བ་འཛིན༔ གཡས་བསྐུམ་གཡོན་བརྐྱང་ཞབས་གཉིས་འདོར་ཐབས་བསྒྲད༔ དབུ་གཙུག་རྟ་མགོ་ལྗང་གུས་རྟ་སྐད་འཚེར༔ དེ་ཡི་པང་དུ་འཁྲིལ་
བའི་སྦྱོར་ཡུམ་ནི༔ རྡོ་རྗེ་ཕག་མོ་ཞལ་གཅིག་ཕྱག་གཉིས་པ༔ ཕྱག་གཡས་གྲི་གུག་ཡབ་ཀྱི་མགུལ་ནས་འཁྱུད༔ གཡོན་པས་བྷན་དམར་ཡབ་ཀྱི་ཞལ་དུ་སྟོབ
དབུ་ཡི་གཙུག་ཏུ་ཕག་ཞལ་ངུར་སྒྲ་སྒྲོག༔ དབང་ཆེན་གནས་ལྔར་ར་ཙ་ཧྲཱིཿ  ཡས་མཚན༔ ཡུམ་གྱི་གནས་ལྔར་ཧ་རི་ནི་སས་མཚན༔ ཡབ་ཡུམ་དཔལ་དང་

དུར་ཁྲོད་ཆས་རྣམས་རྫོགས༔ ཡབ་ཀྱི་སྤྱི་བོར་པདྨ་བཛྲ་རྩལ༔ སྐུ་མདོག་དཀར་དམར་ཞལ་གཅིག་ཕྱག་གཉིས་པ༔ ཕྱག་གཡས་རྡོ་རྗེ་རྩེ་དགུ་ཐུགས་ཀར་
འཛིན༔ གཡོན་པས་མཉམ་བཞག་བྷནྡྷ་བདུད་རྩི་བསྣམས༔ དབུ་ལ་ཤ་བའི་གཉེན་ཞུ་རྩེ་རྒྱས་མཚན༔ ཞབས་གཉིས་རྡོ་རྗེ་སྐྱིལ་ཀྲུང་དྲང་པོར་བཞུགས
ཡབ་ཀྱི་ཐུགས་ཀར་ཧཱུཾཡིག་མཐའ་བསྐོར་དུ༔ རྩ་གསུམ་ཀུན་འདུས་སྙིང་པོས་གཡས་སུ་བསྐོར༔ ཡུམ་གྱི་ཐུགས་ཀར་མ་ཡིག་མཐའ་བསྐོར་དུ༔ གསང་
སྔགས་ཡང་སྙིང་འབྲུ་ཡི་དེ་བཞིན་འཁོར༔ ཨོཾ་བཛྲ་གུ་རུ་དྷེ་ཝ་ཌཱཀྐི་ནི་སརྦ་སིདྡྷི་ཕ་ལ་ཧཱུཾ་ཨཱ༔ སྤྱན་འདྲེན་པ་ནི། ཧཱུཾ་ཧྲཱིཿ སྔོན་གྱི་བསྐལ་པའི་དང་པོ་ལ༔ ཨུ་
རྒྱན་ཡུལ་གྱི་ནུབ་བྱང་མཚམས༔ དྷ་ན་ཀོ་ཤའི་མཚོ་གླིང་དུ༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་

༄༅། །སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་སྒྲུབ་ཀྱི༔ བྱིན་གྱིས་རླབས་ཕྱིར་གཤེགས་སུ་གསོལ༔
གནས་མཆོག་འདི་རུ་བྱིན་ཕོབ་ལ༔ སྒྲུབ་མཆོག་བདག་ལ་དབང་བཞི་སྐུརཿ མོས་པའི་བུ་ལ་བྱིན་གྱིས་རློབས༔ བགེགས་དང་ལོག་འདྲེན་བར་ཆད་སོལ༔
མཆོག་དང་ཐུན་མོང་དངོས་གྲུབ་སྩོལ༔ ཧཱུཾ་ཧྲཱིཿ  བདེ་ཆེན་དབང་དྲག་རོལ་པའི་དཀྱིལ་འཁོར་ནས༔ཧྱ་གྲཱི་ཝ་དབང་ཆེན་ཧེ་རུ་ཀ༔རྡོ་རྗེ་ཕག་མོ་རིགས་
བཞི་ཡུམ་དང་བཅས༔ བདག་ཅག་བྱིན་གྱིས་རླབས་ཕྱིར་གཤེགས་སུ་གསོལ༔ བཞུགས་སུ་གསོལ་བ་ནི། ཕོ་བྲང་གཞལ་ཡས་ཉམས་དགའ་བར༔ དགྱེས་ཤིང་
བརྟན་པར་བཞུགས་སུ་གསོལ༔ ས་མ་ཡ་ཏིཥྛ་ལྷན༔ དེ་ནས་ཕྱག་འཚལ་བ་ནི། ན་མོ༔ སྐྱེ་འགག་འགྱུར་མེད་ཕྲིན་ལས་རྫོགས༔ རང་བྱུང་ཐུགས་རྗེས་འགྲོ་

རྣམས་སྒྲོལ༔ ཡིད་བཞིན་དངོས་གྲུབ་ཆར་འབེབས་པ༔ རྩ་གསུམ་ལྷ་ལ་ཕྱག་འཚལ་ལོ༔ ཕྱི་མཆོད་འབུལ་བ་ནི༔ ཧྲཱིཿ མཆོད་ཡོན་མེ་ཏོག་བདུག་སྤོས་དྲི་
ཞལ་རོལ༔ ཕྱི་མཆོད་རྣམ་དག་ཀུན་བཟང་མཆོད་པའི་སྤྲིན༔ གཟུགས་སྒྲ་དྲི་རོ་རེག་བྱ་ཆོས་ལ་སོགསཿ རྩ་གསུམ་དཀྱིལ་འཁོར་ལྷ་ཚོགས་རྣམས་ལ་འབུལ
ཨརྒྷཾ་པཎཾ་པུཥྤེ་དྷུཔྤེ་ཨ་ལོ་ཀེ་གྷནྡྷེ་ནེ་ཝི་ཏེ་ཤལྟ་པུཙྪ་ཧོ༔ དེ་ནས་ནང་མཆོད་ནི། མ་ཧཱ་མཾ་ས་རཀྟ་ཙིཏྟ་དང་༔ བ་སུ་ཏ་དང་གོ་རོ་ཙ་ན་དང་༔ ཐབས་དང་ཤེས་རབ་
སྦྱོར་བའི་མཆོད་སྤྲིན་སོགས༔རྩ་གསུམ་དཀྱིལ་འཁོར་ལྷ་ཚོགས་རྣམས་ལ་འབུལ༔ བོ་དྷི་ཙིཏྟ་མ་ཧཱ་སུ་ཁ་ཧོ༔ བདུད་རྩི་འབུལ་བ་ནི། ཧཱུཾཿ རྩ་བརྒྱད་སྟོང་སྦྱར་
བདུད་རྩི་ར་ས་ཡན༔ ཐབས་ཤེས་སྦྱོར་བའི་ནུས་ལྡན་བདུད་རྩི་འབུལ༔ སརྦ་པཉྩ་ཨ་མྲྀ་ཏ་ལ་ཁཱ་ཧི༔ དེ་ནས་རཀྟ་འབུལ་བ་ནི༔ ཧཱུཾཿ བྷནྡྷའི་སྣོད་དུ་དམར་

༄༅། །ཆེན་རཀྟའི་རྒྱུ༔ ཡེ་ཤེས་མཁའ་ནས་རྣམ་རོལ་བཅས་པ་འབུལ༔ ཨོཾ་ཨཱཿཧཱུཾ་མ་ཧཱ་རཀྟ་ལ་ཁཱ་ཧི༔ དེ་ནས་གཏོར་མ་འབུལ་བ་ནི༔ འདུས་
བྱས་རྫས་སྦྱོར་བཅུད་ཀྱི་ནུས་པ་དང་༔ ཡེ་ཤེས་བདུད་རྩི་སྦྱོར་བའི་གཏོར་ཆེན་འབུལ༔ མ་ཧཱ་བ་ལིངྟ་ལ་ཁཱ་ཧིཿ དེ་ནས་བསྟོད་པ་ནི༔ ཧཱུཾ་ཧྲཱིཿ བྱིན་རླབས་རྩ་
བ་རིགས་འདུས་བླ་མའི་སྐུ༔ པདྨ་བཛྲ་རྩལ་ལ་ཕྱག་འཚལ་བསྟོད༔ དངོས་གྲུབ་མཆོག་རྩོལ་ཡི་དམ་འདུས་པའི་གཙོ༔ དབང་ཆེན་ཧེ་རུ་ཀ་ལ་ཕྱག་འཚལ་
བསྟོད༔ ཕྲིན་ལས་ཡོངས་འགྲུབ་མཁའ་འགྲོའི་གཙོ་མོ་མཆོག༔ རྡོ་རྗེ་ཕག་མོའི་སྐུ་ལ་ཕྱག་འཚལ་བསྟོད༔ ཐར་ལམ་བདེ་ཆེན་ས་ལམ་བསྒྲོད་པའི་ལམ༔
རྩ་གསུམ་དཀྱིལ་འཁོར་ལྷ་ལ་ཕྱག་འཚལ་བསྟོད༔ འཛབ་བཟླ་བ་ནི༔ ཧཱུཾ་ཧྲཱིཿ ཕྱི་སྣོད་གཞལ་ཡས་ནང་བཅུད་སྐྱེ་འགྲོ་ལྷ༔ སྒྲ་གྲག་སྔགས་ལ་དྲན་རྟོག་ཡི་དམ་

ལྷ༔ སྤྱི་བོར་དྲིན་ཆེན་པདྨ་བཛྲ་རྩལ༔ ལྷན་ནེ་ལྷང་ངེ་འདུ་འབྲལ་མེད་པའི་ངང་༔ སྙིང་པོ་སྔགས་ཀྱི་རང་སྒྲ་འབྲུག་ལྟར་གྲགསཿ ཨོཾ་བཛྲ་གུ་རུ་དྷེ་ཝ་ཌཱཀྐི་
ནི་སརྦ་སིདྡྷི་ཕ་ལ་ཧཱུཾ་ཨཱ༔ དཔའ་བོ་རྟ་མགྲིན་གྱི་ཐུགས་ཀར་ཟླ་བའི་སྟེང་དུ་ཧཱུཾ་ཡིག་མཐའ་སྐོར་དུ་རྩ་བའི་སྔགས་ཀྱིས་གཡས་སུ་བསྐོར་བར་བསྒོམ༔ལ་ཅི་རིགས་བཟླས།
སྟོང་ཚབ་གི་མཆོད་བསྟོད་བྱ། བེ་ག་ཀྲ་མ་ཡཾ། སྟ་གོན་གྱི་ལྷ་རྣམས་མདུན་གྱི་ནམ་མཁར་འོད་ཀྱི་དྲ་བར་གཏོགས་པར་མོས༔ བུམ་པ་སྟ་གོན་ནི། ཨོཾ་མ་ཧཱ་ཤུ་ནྱ་ཏཱ་ཛྙཱ་
ན་བཛྲ་སྭ་བྷ་ཝ་ཨཏྨ་ཀོ྅ཧཾ། བྷྲཱུྃཿ  སྣོད་ཀྱི་འཇིག་རྟེན་རྣམ་པར་རྒྱལ་བའི་རྒྱ་ཁྱོན་བུམ་པ་ཆོས་ཀྱི་དབྱིངས་དང་མཉམ་པ་ཕོ་བྲང་མཚན་ཉིད་སྣ་ཚོགས་ཡོངས་
སུ་རྫོགས་པའི་ཀློང་དུ༔ བཅུད་ཀྱི་དོན་དམ་ཡན་ལག་བརྒྱད་དང་ལྡན་པ༔ བདུད་རྩིའི་རྒྱ་མཚོ་ཆེན་པོ་འཁྱིལ་པའི་དབུས་སུ༔ པད་ཉི་དྲེགས་པ་བསྣོལ་

༄༅། །བའི་གདན་སྟེང་དུ༔ རྒྱུ་ཡི་རིག་རྩལ་ཧཱུཾ་ཡིག་དམར་ནག་ལས༔འོད་འཕྲོས་དམ་སྲི་བདུད་དཔུང་མ་ལུས་འདུལ༔ ཚུར་འདུས་
དབང་ཆེན་དཔའ་བོ་རྟ་མགྲིན་ནི༔ སྐུ་མདོག་དམར་ནག་ཞལ་གཅིག་ཕྱག་གཉིས་པ༔ ཕྱག་གཡས་ལོག་རྟོག་གཅོད་བྱེད་གྲི་གུག་ཕྱར༔ གཡོན་པས་དུང་ཆེན་
དམར་གྱིས་བཀང་བ་འཛིན༔ གཡས་བསྐུམ་གཡོན་བརྐྱང་ཞབས་གཉིས་འདོར་ཐབས་བསྒྲད༔ དབུ་གཙུག་རྟ་མགོ་ལྗང་གུས་རྟ་སྐད་འཚེར༔ དེ་ཡི་པང་དུ་
འཁྲིལ་བའི་སྦྱོར་ཡུམ་ནི༔ རྡོ་རྗེ་ཕག་མོ་ཞལ་གཅིག་ཕྱག་གཉིས་པ༔ ཕྱག་གཡས་གྲི་གུག་ཡབ་ཀྱི་མགུལ་ནས་འཁྱུད༔ གཡོན་པས་བྷན་དམར་ཡབ་ཀྱི་ཞལ་
དུ་སྟོབ༔ དབུ་ཡི་གཙུག་ཏུ་ཕག་ཞལ་ངུར་སྒྲ་སྒྲོགས༔ དབང་ཆེན་གནས་ལྔར་ར་ཙ་ཧྲཱིཿ  ཡས་མཚན༔ ཡུམ་གྱི་གནས་ལྔར་ཧ་རི་ནི་སས་མཚན༔ ཡབ་ཡུམ་

དཔལ་དང་དུར་ཁྲོད་ཆས་རྣམས་རྫོགས༔ ཡབ་ཀྱི་སྤྱི་བོར་པདྨ་བཛྲ་རྩལ༔ སྐུ་མདོག་དཀར་དམར་ཞལ་གཅིག་ཕྱག་གཉིས་པ༔ ཕྱག་གཡས་རྡོ་རྗེ་རྩེ་དགུ་
ཐུགས་ཀར་འཛིན༔ གཡོན་པས་མཉམ་བཞག་བྷནྡྷ་བདུད་རྩི་བསྣམས༔ དབུ་ལ་ཤ་བའི་གཉེན་ཞུ་རྩེ་རྒྱས་མཚན༔ ཞབས་གཉིས་རྡོ་རྗེ་སྐྱིལ་ཀྲུང་དྲང་པོར་
བཞུགས༔ ཡབ་ཀྱི་ཐུགས་ཀར་ཧྲཱིཿ   ཡིག་མཐའ་བསྐོར་དུ༔ རྩ་གསུམ་ཀུན་འདུས་སྙིང་པོས་གཡས་སུ་བསྐོར༔ ཡུམ་གྱི་ཐུགས་ཀར་མ་ཡིག་མཐའ་བསྐོར་དུ
གསང་སྔགས་ཡང་སྙིང་འབྲུ་ཡི་དེ་བཞིན་འཁོར༔ ཨོཾ་བཛྲ་གུ་རུ་དྷེ་ཝ་ཌཱཀྐི་ནི་སརྦ་སིདྡྷི་ཕ་ལ་ཧཱུཾ་ཨཱ༔ བཛྲ་ས་མ་ཛ༔ ཨེ་ཧྱེ་ཧི༔ ས་མ་ཡ་ཏིཥྛ་ལྷན༔ ཨ་
ཏི་པུ་ཧོ་པྲ་ཏི་ཛ་ཧོ༔ ཨོཾ་བཛྲ་ཨརྒྷཾ་སོགས། ཤཔ་རུ་པ་སོགས། བྷོ་དྷི་ཙིཏྟ་མ་ཧཱ་སརྦ་པཉྩ་རཀྟ་བྷ་ལིངྟ་ལ་ཁཱ་ཧི༔ ཧཱུཾཧྲཱིཿ བྱིན་རླབས་རྩ་བ་རིགས་འདུས་

༄༅། །བླ་མའི་སྐུ༔ པདྨ་བཛྲ་རྩལ་ལ་ཕྱག་འཚལ་བསྟོད༔ དངོས་གྲུབ་མཆོག་སྩོལ་ཡི་དམ་འདུས་པའི་གཙོ༔ དབང་ཆེན་ཧེ་རུ་ཀ་ལ་ཕྱག་
འཚལ་བསྟོད༔ ཕྲིན་ལས་ཡོངས་གྲུབ་མཁའ་འགྲོའི་གཙོ་མོ་མཆོག༔ རྡོ་རྗེ་ཕག་མོའི་སྐུ་ལ་ཕྱག་འཚལ་བསྟོད༔ ཐར་ལམ་བདེ་ཆེན་ས་ལམ་བསྒྲོད་པའི་ལམ༔
རྩ་གསུམ་དཀྱིལ་འཁོར་ལྷ་ལ་ཕྱག་འཚལ་བསྟོད༔ རང་གི་ཐུགས་ཀའི་སྔགས་ཕྲེང་ལས་འོད་ཟེར་གཟུང་ཐག་ལ་བརྒྱུད་ནས་སོང་བ་བུམ་ལྷའི་ཐུགས་ཀར་ཕོག་པས་
ཐུགས་རྒྱུད་བསྐུལ་ནས་སྦྱོར་མཚམས་ནས་བདུད་རྩིའི་རྒྱུན་བབས་པས་བུམ་པ་གང་བར་བསམ་ལ་བརྒྱ་རྩ་བཟླས། མཐར་མཆོད་བསྟོད་བྱས་ལ་ཨོཾ་ཨཱཿཧཱུཾ་གིས་མཆོད་ཡོན་ཕུལ་ཏེ། ལྷ་
རྣམས་ཀྱང་རྗེས་ཆགས་ཀྱིས་ཞུས་ཏེ་བུམ་ཆུ་དང་རོ་གཅིག་ཏུ་འདྲེས་པར་གྱུར་པར་མོས་ཏེ། ལས་བུམ་སྤྱི་ལྟར་སྒྲུབ་བོ། །སློབ་མ་སྟ་གོན་ནི། ཁྲུས་བྱས་ཏེ། དང་པོ་མཚམས་བཅད་པ་ནི། ཨོཾ་

ཧྱ་གྲཱི་ཝ་ཧཱུཾ་ཕཊཿ  ཅེས་བརྗོད་པས་རང་ཉིད་སྐད་ཅིག་གིས་ཆུ་ལས་ཉ་འཕར་བའི་ཚུལ་གྱིས་ཁྲོ་བོའི་རྒྱལ་པོ་རྟ་མགྲིན་ཁྲོ་གཏུམ་བཟོད་པར་དཀའ་བ་ཆུ་ཟླ་འཇའ་ཚོན་ལྟ་
བུར་རྒྱན་དང་ཆ་ལུགས་རྫོགས་པར་གྱུར་པའི་ཐུགས་ཀའི་འོད་ཀྱིས་བགེགས་རྣམས་སྡུད་པར་གྱུར༔ སརྦ་བིགྷ་ནཾ་ཨ་ཀརྵ་ཡ་ཛ༔ ལས་ཆུ་གཏོར་མར་བླུགས་ལ། ཨོཾ་
བཛྲ་ཡཀྵ་ཧཱུཾ༔ ཨོཾ་སྭ་བྷ་ཝ་ཤུདྡྷོ༴སྟོང་པའི་ངང་ལས་ཏྲཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ལན་ཆགས་བགེགས་ཀྱི་གཏོར་མ་ཁ་དོག་དྲི་རོ་ནུས་པ་
ཕུན་སུམ་ཚོགས་པ་འདོད་པའི་ཡོན་ཏན་ལྔ་དང་ལྡན་པར་གྱུར༔ རང་རང་གི་རྒྱ་བཅས་ལ། ཨོཾ་ན་མཿསརྦ་ཏ་ཐཱ་ག་ཏ་བྷོ་བི་ཤྭ༴ ཨ་ཀ་རོ༴ ཨ་ཝ་ལོ་ཀི་ཏེ༴ ཛྙཱ་
ན་ཨ་ཝ་ལོ་ཀི་ཏེ༔ རྣམས་ཀྱིས་བརླབ་ལ། ཨོཾ་སརྦ་བིགྷ་ནཾ་ན་མ་སརྦ་ཏ་ཐཱ་ག་ཏ་བྷོ་བྷི་ཤྭ༴ ཁཾ་གྲི་ཧྞ་དཾ་བྷ་ལིངྟ་སྭཱ་ཧཱ༔ ལན་གསུམ་གྱིས་བསྔོ། ཧཱུཾ་ཧཱུཾ་ཧཱུཾ༔ ང་ནི་

༄༅། །དབང་ཆེན་ཁྲོས་པའི་སྐུ༔ ཁམས་གསུམ་འདི་ན་སུ་ཡང་རུང་༔ གསང་སྔགས་ལྟ་བར་མི་དབང་བའི༔ ལོག་པར་ལྟ་བ་ཕྱིར་དེངས་
ཤིག༔ ཞེས་བཀའ་བསྒོས། ན་མོ༔ དཀོན་མཆོག་གསུམ་ལ་ཕྱག་འཚལ་ལོ༔ དཀོན་མཆོག་གསུམ་གྱི་བཀའ་བདེན་པ་དང་༔ ཆོས་ཉིད་རྣམ་པར་དག་པའི་
བདེན༴ ཆོས་ཅན་རྒྱུ་འབྲས་བསླུ་བ་མེད༴ བཅོམ་ལྡན་འདས་བདེ་གཤེགས་རྩ་བ་གསུམ་རབ་འབྱམས་རྒྱ་མཚོའི་དཀྱིལ་འཁོར་གྱི་ལྷ་ཚོགས་རྣམས་ཀྱི༴ སྤྲུལ་
པ་ཡང་སྤྲུལ་ཕྱག་བརྙན་དང་བཅས་པ་རྣམས་ཀྱི༴ བདེན་པ་ཆེན་པོའི་བྱིན་གྱིས་རླབས་ཀྱིས་སྐལ་ལྡན་རྡོ་རྗེའི་སློབ་མ་རྣམས་ལ་སྨིན་དབང་ཟབ་མོ་སྐུར་བ་ལ་བར་
དུ་གཅོད་པའི་འབྱུང་པོ་གདོན་བགེགས་ཀྱི་རིགས་ཐ་དག་མཆོད་སྦྱིན་གྱི་གཏོར་མ་འདིས་ཚིམ་པར་གྱིས་ལ་སོ་སོ་རང་རང་གི་གནས་སུ་སོང་ཞིག གལ་ཏེ་མི་འགྲོ་

ན་ཁྲོ་བོ་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཀྱི་རྡོ་རྗེའི་མེ་རབ་ཏུ་འབར་བ་འདིས་བགེགས་ཁྱེད་རྣམས་ཀྱི་མགོ་བོ་ཚལ་བ་བརྒྱར་འགས་པར་འགྱུར་ཏ་རེ།
ཞེས་ཧཱུཾ་བཞིའི་སྔགས་དང་། ཐུན་གྱིས་གཟིར་ལ། ཧྲཱིཿ ཕྱི་སྣོད་གཞལ་ཡས་ནང་བཅུད་ལྷ༔ ཐབས་ཤེས་ཉི་ཟླའི་གའུ་དང་༔ ཕྱི་རོལ་མཚོན་ཆ་མེ་རིའི་གུར༔ བསྲུངས་
བའི་ཚང་ཁང་ལྷུན་གྱིས་གྲུབ༔ ཨོཾ་བཛྲ་རཀྵ་རཀྵ༔ ཕྱོགས་མཚམས་ཐམས་ཅད་བསྲུང་བའི་གུར་ཁང་ཡངས་ཤིང་རྒྱ་ཆེ་བས་བཅིངས་པས་བར་ཆད་ཀྱིས་མི་ཚུགས་
པར་གྱུར༔ བཛྲ་རཀྵ་རཀྵ༔ མེ་ཏོག་འཐོར་ལ་མཚམས་བཅད། ནམ་མཁའི་མཐའ་ཀླས་པའི་སེམས་ཅན་ཐམས་ཅད་ཕ་མར་ཤེས་ཤིང་སྡུག་བསྔལ་ལས་བསྒྲལ། བདེ་
བ་ལ་འགོད་པའི་ཆེད་དུ་ཟུང་འཇུག་གི་གོ་འཕང་སྒྲུབ། དེའི་ཕྱིར་དུ་སྨིན་གྲོལ་ལ་འཇུག་གོ་སྙམ་པའི་ཀུན་སློང་དང་། ཆོས་ཉན་པའི་ཀུན་སྤྱོད་དག་ཀྱང་ཚང་

༄༅།།བར་མཛོད་ལ་གསོན་ཅིག ཐར་པའི་ལམ་ལ་འཇུག་པའི་ལུས་རྟེན་བཟང་པོ་ནི་ལྷ་བས་ཀྱང་ཆེས་ལྷག་པའི་དལ་འབྱོར་བཅོ་བརྒྱད་ཚང་
ཞིང་ཁམས་དྲུག་ལྡན་གྱི་མི་ལུས་ལགས་པས་ད་ལྟ་ཐོབ་ཅིང་། དེ་ཡང་ལེ་ལོ་དང་རྣམ་གཡེངས་མི་ཁོམ་སྟེ་རྩལ་ཆེན་གྱི་མདའ་ལྟར་འཆི་བ་ལ་མགྱོགས་པར་ཉེ་ནས་
འགྲོ་ཞིང་ཡང་སྲིད་ཕྱི་མར་སྦྱར་ཚེ་ལས་རླུང་སྟོབས་ཆེ་བས་འདི་འདྲའི་སྐལ་བཟང་རྙེད་དཀའ་བར་མ་ཟད་ངན་སོང་ལོག་པར་ལྟུང་བའང་འབྱུང་བས་དེའི་ཕྱིར་ཐབས་
ཁྱད་པར་འཕགས་པ་རྡོ་རྗེ་ཐེག་པའི་ལམ་ལ་སློབ་དགོས་པའི་གནད་གསང་དག་ངེས་པར་གྱིས་ཤིག དེའི་ཕྱིར་འདིར་དབང་བསྐུར་བའི་དཀྱིལ་འཁོར་ནི་ཀློང་
གསལ་རྡོ་རྗེའི་སྙིང་པོའི་ཡན་ལག་ཏུ་བྱོན་པའི་སྒྲུབ་སྐོར་སྨིན་དབང་ལས་ཚོགས་བཅས་དུ་མར་བྱོན་པ་རྩ་གསུམ་རྡོ་རྗེའི་སྙིང་པོ་ཡིན་ལ་དེའི་རྩ་གསུམ་སྤྱི་དྲིལ་གྱི་རྩ་བའི་

དབང་བཞི་དོན་གཉིས་ལས་སྦྱོར་གྱི་སྟ་གོན་གྱི་རིམ་པ་བསྐུར་བའི་སྐབས་སུ་བབ་པ་ཡིན་པས། མཚམས་བཅད་མཎྜལ་ཞུ་གནང་ཆོས་བཤད་དང་༔ སྐྱབས་
སེམས་སྡོམ་བཟུང་གནས་གསུམ་བྱིན་རླབས་དང་༔ སོ་ཤིང་སྐྱོར་ཆུ་བསྲུང་སྐུད་སྔས་སྟན་ཏེ༔ སྟ་གོན་བཅུ་གསུམ་རིམ་གྱིས་སྐལ་ལྡན་ལོངས༔ ཞེས་པའི་
དང་པོ་དང་ལྔ་པ་གྲུབ་སྟེ་གཉིས་པ་དེ་ཉིད་ཞུ་བའི་ཕྱིར་དུ་དམིགས་ལ་ཞིང་ཁམས་འབུལ་བར་ཞུ། དེ་ནས་སྒོ་གསུམ་འཇུག་པ་གཅིག་པས་རྩ་གསུམ་དཀྱིལ་འཁོར་
གྱི་འཇུག་སྒོའི་དབང་བསྐུར་ཐ་དག་རིམ་པར་ཞུ་བའི་གསོལ་བ་གདབ་པ་འདིའི་རྗེས་ཟློས་མཛོད༔ རྡོ་རྗེ་འཛིན་པའི་ཐུགས་ཀློང་དུ༔ སངས་རྒྱས་ཀུན་གྱི་དཀྱིལ་
འཁོར་རྫོགས༔ བླ་མ་ཡི་དམ་མཁའ་འགྲོའི་ཡི༔ དབང་གི་འཇུག་པ་བདག་ལ་སྩོལ༔ ནུས་པས་བླ་མས། འོ་རྩ་གསུམ་སྨིན་བྱེད་དབང་བསྐུར་ལ༔ སྔོན་འགྲོ་

༄༅། །དངོས་གཞི་རྗེས་གསུམ་ལས༔ སྔོན་འགྲོ་རྟེན་འབྲེལ་རྫས་ཀྱི་དབང་༔ དངོས་གཞི་ཐུན་མོང་རིག་པའི་དབང་༔ ཐུན་མོང་མ་ཡིན་དོན་
གྱི་དབང་༔ རྗེས་སུ་མཐའ་བརྟེན་རྣམ་བཞིའི་དབང་༔ གསང་འོས་གསང་བར་བསྔགས་པའི་ཕྱིར༔ དམ་མེད་རྣ་བས་ཐོས་མི་རུང་༔ བླ་མེད་གནས་སུ་
རིམ་པར་ཞུགས༔ བློ་གྲོས་དགའ་བའི་མཆོག་འདིའོ༔ ཞེས་གསུང་ཞིང༌། ཡང་འདི་ཡིས་རྗེས་སུ་བཟློས་ཤིག ཧྲཱིཿ   རྡོ་རྗེ་འཛིན་རྒྱལ་དགོངས་སུ་གསོལ༔ བླ་མ་ཡི་
དམ་མཁའ་འགྲོ་ཡི༔ ཟབ་མོའི་དཀྱིལ་འཁོར་ལ་ཞུགས་ཕྱིར༔ དང་པོ་འཇུག་པའི་གདམས་པ་ཞུ༔ ཞུས་པས། སློབ་དཔོན་གྱིས། ཧོ༔ སྒྲོལ་དཀའི་ཕ་རོལ་
ལམ་ཞུགས་ལ༔ ཐབས་ཀྱིས་ཆས་ཞུགས་སྒྲོལ་བ་བཞིན༔ དང་པོ་སྐྱབས་སེམས་སྔགས་སྡོམ་ལོངས༔ དེ་ནས་སྔགས་ཀྱི་དཀྱིལ་འཁོར་བསྟན༔ སླར་ཡང་

གསུམ་པ་སྟ་གོན་གྱི་ཆོས་རྣམས་བྱེ་བྲག་ཏུ་ཞུ་བའི་གསོལ་བ་འདེབས་པ་འདིའི་རྗེས་ཟློས་མཛོད༔ ཧྲཱིཿ བདེ་གཤེགས་ཀུན་འདུས་རྡོ་རྗེ་འཛིན༔ བདག་ཅག་
སྐལ་ལྡན་སྨིན་བྱའི་ཕྱིར༔ རྡོ་རྗེ་སྙིང་པོའི་དཀྱིལ་འཁོར་གྱི༔ སྟ་གོན་ཆོས་རྣམས་སྩལ་དུ་གསོལ༔ བཞི་པ་གནང་བ་སྦྱིན་པ་ནི༔ ཧོ༔ སྐལ་ལྡན་ཆོས་ཀྱི་སྲས་
རྣམས་ཉོན༔ སངས་རྒྱས་དངོས་གྲུབ་ཐོབ་བྱའི་ཕྱིར༔ སྨིན་གྲོལ་སྐལ་པ་རྙེད་དཀའ་ཡང་༔ བཀའ་བཞིན་རྙེད་ཀྱི་སྤྲོ་དགས་ཟུངས༔ དེ་ནས་བླ་མ་དང་
དབྱེར་མེད་པའི་རྩ་བ་གསུམ་གྱི་ལྷ་ཚོགས་ནམ་མཁའ་གང་བར་མདུན་མཁར་བཞུགས་པ་ལ་རྒྱུད་དག་པའི་ཕྱིར་ཡན་ལག་བདུན་པ་ཚིག་དོན་འབྲེལ་པར་འབུལ་བར་
ཞུ༑ དཀོན་མཆོག་གསུམ་ལ་བདག་སྐྱབས་མཆི༔ སྡིག་པ་ཐམས་ཅད་སོ་སོར་བཤགས༔ འགྲོ་བའི་དགེ་ལ་རྗེས་ཡི་རང་༔ སངས་རྒྱས་བྱང་ཆུབ་ཡིད་

།ཀྱིས་བཟུང་༔ སངས་རྒྱས་ཆོས་དང་ཚོགས་མཆོག་ལ༔ བྱང་ཆུབ་བར་དུ་སྐྱབས་སུ་མཆི༔ རང་གཞན་དོན་གཉིས་རབ་བསྒྲུབ་ཕྱིར༔
བྱང་ཆུབ་སེམས་ནི་བསྐྱེད་པར་བགྱི༔ བྱང་ཆུབ་མཆོག་གི་སེམས་ནི་བསྐྱེད་བགྱི་ནས༔ སེམས་ཅན་ཐམས་ཅད་བདག་གིས་མགྲོན་དུ་གཉེར༔ བྱང་ཆུབ་སྤྱོད་
མཆོག་ཡིད་འོང་བསྐྱེད་པར་བགྱི༔ འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག༔ དྲུག་པ་སྐྱབས་སུ་འགྲོ་བ་ཚུལ་བཞིན་དུ་ཁྱད་པར་བའི་སྐྱབས་གནས་དག་
ལ་བསྙེན་པར་དམ་བཅའ་བ་འདིའི་རྗེས་ཟློས་ལན་གསུམ་དང་དེའི་རྗེས་ལ་ཐོབ་ཤེས་དང་ལྡན་པར་མཛོད༔ ན་མོ༔ ཕྱོགས་བཅུའི་སངས་རྒྱས་དཀོན་མཆོག་
གསུམ༔ བླ་མ་ཡི་དམ་མཁའ་འགྲོ་དང་༔ ཆོས་སྐྱོང་དམ་ཅན་རྒྱ་མཚོ་ལ༔བདག་ནི་གུས་པས་སྐྱབས་སུ་མཆི༔ བདུན་པ་སེམས་བསྐྱེད་པ་སྨོན་འཇུག་

དོན་དམ་གསུམ་པོ་སྟབས་གཅིག་ཏུ་བླངས་ཤིང་ཐེག་ཆེན་ཐུན་མོང་དང་ཐུན་མོང་མ་ཡིན་པའི་བསླབ་བྱ་དག་ལ་སློབ་པར་དམ་བཅའ་བས་རྗེས་ཟློས་གསུམ་དང་རྗེས་
ཐོབ་ཤེས་ལྡན་པར་གྱིས་ཤིག༔ ཧྲཱིཿ མ་གྱུར་འགྲོ་བ་ཀུན་དོན་དུ༔ བླ་མེད་སྔགས་ཀྱི་སྒོར་ཞུགས་ནས༔ ཕྲིན་ལས་རྣམ་བཞི་གང་འདུལ་གྱིས༔ འགྲོ་
བའི་དོན་ལ་བརྩོན་པར་བྱ༔ བརྒྱད་པ་སྔགས་སྡོམ་བཟུང་བ་ནི༔ སྔགས་རྒྱུད་ཐ་དག་ལས་བསྟན་པའི་ཕྱི་ནང་གསང་བའི་སྡོམ་པ་མ་ལུས་པ་བླང་ལ་བསྲུང་སྙམ་
པས་འདིའི་རྗེས་ཟློས་དང་རྗེས་སུ་ཐོབ་ཤེས་བརྟན་པོར་གྱིས་ཤིག༔ ཧྲཱིཿ མཆོག་གསུམ་རྩ་གསུམ་ཀུན་འདུས་ཀྱི༔ སློབ་དཔོན་མཆོག་ཉིད་དགོངས་སུ་གསོལ༔
དུས་འདི་ནས་བཟུང་བྱང་ཆུབ་བར༔ དཀོན་མཆོག་གསུམ་བཟུང་མི་བཏང་ངོ་༔ རྡོ་རྗེ་རིགས་ཀྱི་དམ་ཚིག་ཏུ༔ རྡོ་རྗེ་དྲིལ་བུའི་ཕྱག་རྒྱ་དང་༔ བྱང་ཆུབ་

༄༅། །སེམས་ནི་སྤང་མི་བྱ༔ རིན་ཆེན་རིགས་མཆོག་ཆེན་པོ་ཡི༔ དམ་ཚིག་ཡིད་དུ་འོང་བ་ལ༔ ཉིན་རེ་བཞིན་དུ་དུས་དྲུག་ཏུ༔ སྦྱིན་
པ་རྣམ་བཞི་རྟག་ཏུ་སྦྱིན༔ པདྨའི་རིགས་མཆོག་དག་པ་ལ༔ ཕྱི་ནང་གསང་བའི་སྡོམ་པ་གསུམ༔ ཐེག་པ་གསུམ་དང་ཆོས་རྣམས་བཤད༔ པདྨའི་རིགས་
མཆོག་སྡོམ་པ་བཟུང་༔ ལས་ཀྱི་རིགས་ཀྱི་དམ་ཚིག་ཏུ༔ སྡོམ་པ་ཐམས་ཅད་ལྡན་པ་ནི༔ ཡང་དག་ཉིད་དུ་བཟུང་བར་བགྱི༔ མཆོད་པའི་ལས་ཀྱང་ཅི་
ནུས་བགྱི༔ བྱང་ཆུབ་སེམས་ཀྱང་བླ་ན་མེད༔ དམ་པ་བདག་གིས་བསྐྱེད་བྱས་ནས༔ སེམས་ཅན་རྣམས་ཀྱི་དོན་གྱི་ཕྱིར༔ བདག་གིས་སྡོམ་པ་མ་ལུས་
བཟུང་༔ མ་བསྒྲལ་བ་རྣམས་བསྒྲལ་བ་དང་༔ མ་གྲོལ་བ་རྣམས་གྲོལ་བར་གྱིས༔ ལན་གསུམ། དེ་ལྟ་བུའི་སྔགས་སྡོམ་དེ་རྒྱུད་མ་དག་ན་སྐྱེ་རུ་མི་བཏུབ་པའི་

ཕྱིར་བྱིན་རླབས་ཀྱིས་སྡིག་སྒྲིབ་བསྲེག་པ་ནི། དབང་ཞུའི་གཡས་སུ་མེ༔ གཡོན་དུ་ཆུ༔ མདུན་དུ་ཏིལ་བཤམས་ལ༔ མེ་ཉིད་རྡོ་རྗེ་གནོད་སྦྱིན་སྐུ་མདོག་མཐིང་ནག་ཁྲོས་པ་མཆེ་བ་
འཛིན་པར་གྱུར། ཁྱེད་རང་རྣམས་ཀྱི་སྡིག་སྒྲིབ་ཀྱི་ངོ་བོ་ཡི་གེ་ཀཾ་ནག་པོའི་རྣམ་པར་འདུས་ཏེ་སྣ་བུག་གཡས་ནས་སྡིག་པ་ར་ཅན་གྱི་རྣམ་པར་བུད་ནས་ཏིལ་ལ་ཐིམ་
པར་སྒོམས་ཤིག༔ ཧུ་བཏབ་ཏུ་བཅུག ཏིལ་ལག་གཡས་གཡོན་དུ་བཟུང་ལ་སྐོར་ཏེ། ཨོཾ་བཛྲ་མ་ཧཱ་ཀྲོ་ཏ་ཏྲེ་ལོ་ཀྱ་བི་ཛ་ཡ་ཁ་ཁ་ཁཱ་ཧི་ཁཱ་ཧིཿ སརྦ་པ་པཾ་ད་ཧ་ན་བྷསྨི་ཀུ་རུ་ཧཱུཾ་ཕཊ་
ལན་གསུམ་གྱིས་ཡེ་ཤེས་ཀྱིས་མེར་བསྲེག ཆོས་ཉིད་ཀྱི་རྒྱ་མཚོར་དོར་བར་བསམ་ལ་ཕྱིར་དོར་རོ། །དགུ་པ་གནས་གསུམ་བྱིན་བརླབ་ནི། དྲི་བཟང་དང་མཚལ་གྱིས་གནས་གསུམ་དུ་འབྲུ་གསུམ་བྲི་བའམ་ཐིག་ལེ་ཡས་
མན་དུ་བཀོད། ཨོཾ་ཨཱཿ  ཧཱུཾཿ   ཧཱུཾ་ཨཱཿ  ཨོཾ༔ ཁྱེད་རང་རྣམས་ཀྱི་གནས་གསུམ་དུ་འབྲུ་གསུམ་གསལ་བར་གྱུར། སློབ་དཔོན་གྱི་ཐུགས་ཀའི་འོད་ཀྱིས་རྡོ་རྗེ་གསུམ་

༄༅། །གྱི་ལྷ་ཚོགས་དཔག་ཏུ་མེད་པ་སྤྱན་དྲངས་ནས་སིབ་སིབ་ཀྱིས་འབྲུ་གསུམ་ལ་ཐིམ་པར་བསྒོམ་ལ་གནས་གསུམ་བྱིན་རླབས་སོ། །བཅུ་པ་སོ་ཤིང་ནི། ཧྲཱིཿ
རྟེན་འབྲེལ་རྟགས་ཀྱི་སོ་ཤིང་གིས༔ ལུས་ཀྱི་དྲི་མ་སྐྱུག་བྱེད་ཅིང་༔ བུམ་དབང་སྣོད་དུ་རུང་བྱ་འདི༔ རྗེས་འཇུག་སྐལ་ལྡན་རྣམས་ཀྱིས་ལོངས༔ ཨོཾ་ཨཱཿ  
ཛི་ཧ་བཛྲ་ཝརྡྷ་ནི་སྭཱ་ཧཱ༔ ལན་བདུན། ཅོད་པན་མེ་ཏོག་རྩེ་ལས་འོད་འཕྲོས་ལུས་ཀྱི་ཉེས་བྱས་དྲི་མ་ཐ་དག་བསྡུས་ཏེ་སོ་བར་ནས་བླང་བར་མོས་པས་རྟེན་འབྲེལ་
བརྟགས་པའི་ཕྱིར་དོར་ཤིག ཨོ་བཛྲ་ཧཱ་ས་ཧཾ༔ ཕྱོགས་བཞིར་ལས་བཞིའི་དངོས་གྲུབ། མཚམས་སུ་ཐུན་མོང་གི་དངོས་གྲུབ་ཐོབ་པའོ། །བཅུ་གཅིག་པ་སྐྱོར་ཆུ་ནི། ཧྲཱིཿ   བཾ་ལས་སྐྱོར་ཆུས་
ངག་གི་དྲི་མ་སྦྱངས༔ གསང་བའི་དབང་བཅུད་རྒྱུད་དུ་རུང་བ་དང་༔ དབང་ནུས་དམ་ཚིག་བཅུད་སོགས་ཐུན་མོང་གིས རྟེན་འབྲེལ་སྐལ་ལྡན་རྣམས་ཀྱིས་

ཐོབ་པར་ཟུང་༔ ཨོ་ཧྲཱིཿ   བི་ཤུདྡྷེ་སརྦ་པ་པཾ་ནི་ཙ་སྱ་པོ་ཤ་དྷ་ཡ༔ སརྦ་བི་ཀ་ལན་ཨ་པ་ན་ཡ་ཧཱུཾ༔ ལན་གསུམ། བཅུ་གཉིས་པ་སྲུང་སྐུད་ནི་དམར་པོའམ་སྣ་ལྔ་ལྷའི་ང་རྒྱལ་དང་སྙིང་
པོས་སྔགས་ཏེ། ཧྲཱིཿ ཤེས་རབ་དབང་རྟེན་རྒྱུ་ཡི་བྱང་ཆུབ་སེམས༔ གང་འཕེལ་བར་ཆད་བསྲུང་ཕྱིར་སྲད་བུ་འདི༔ བདེ་གཤེགས་དགོངས་པའི་རྟེན་འབྲེལ་
བསྲུང་བ་ཆེ༔ བསླུ་མེད་བཀའ་ཡི་བདེན་པའི་ཆོས་ཉིད་ཡིན༔ རྩ་སྔགས་དང་༔ བུདྡྷ་མུ་ཏྲི་སརྦ་རཀྵ་རཀྵ༔ ཕོའིའི་གཡོན་མོའི་གཡས་སུ་འདོག་བཅུ་གསུམ་པ་ཀུ་ཤའི་སྔས་སྟན་
ནི༑ ཧྲཱིཿ སྔོན་ཚེ་སྟོན་པ་ཀུ་ཤའི་གདན་སྟེང་དུ༔ བདུད་བཏུལ་མཉམ་པར་བཞག་ནས་སངས་རྒྱས་ཤིང་༔ སྐལ་ལྡན་རིག་རྩལ་དབང་གི་རྟེན་འབྲེལ་
གྱི༔ ལེགས་ཉེས་མཚན་མ་དཔྱད་བཞིན་དབྱེ་བར་ཟུངས༔ ཨོཾ་བཛྲ་ཏིཀྵ་ནཾ༔ ཞེས་བྱིན་ལ། སློབ་མས། ཨོཾ་བཛྲ་ཏིག་སྟ་སིདྡྷི་ཧྲཱིཿ ཞེས་བླངས། སེང་གེའི་ཉལ་

༄༅། །སྟབས་ཀྱིས། ཨོཾ་མུ་ཙི་ནི་སྭཱ་ཧཱ༔ ཨོཾ་མུ་ཁ་ལེ་སྭཱ་ཧཱ༔ ཨོཾ་མ་ཧི་ནི་སྭཱ་ཧཱ༔ ཨོཾ་དྷན་དྷ་ལེ་སྭཱ་ཧཱ༔ གཡས་སུ་སྔས་དང་གཡོན་དུ་སྟན་བྱའོ།། འོ་
དེས་སྟ་གོན་གྱི་ས་བཅད་བཅུ་གསུམ་གྲུབ་ཅིང་འདི་ལྟར་འབྱུང་བར་དཀའ་བའི་གསང་ཆེན་རྡོ་རྗེའི་ཐེག་པར་འཇུག་སྒོ་ཐ་དག་ཐོབ་ཅིང་ནང་བར་ནས་རྩ་གསུམ་གྱི་
དཀྱིལ་འཁོར་མཐོང་བར་འགྱུར་བ་ལ་སྤྲོ་བ་དྲག་པོ་བསྐྱེད་ལ། དེ་ལྟ་བུའི་དགེ་ཚོགས་ཀྱང་རྣམ་མཁྱེན་དུ་བསྔོ་བའི་ཐུགས་འདུན་ཞུ། དཀྱིལ་འཁོར་བཤམས་གྲུབ་པར་ལས་
ཆུས་འཐོར་ཧཱུཾ་བཞིའི་སྔགས་ཀྱིས་གུ་གུལ་བདུག་ཐུན་བྲབ། མཆོད་པ་བྱིན་རླབས་བསྡུས་ཙམ་དང་། བྱིན་འབེབས་བྱ། ཛཿ  ཧཱུཾ་བཾ་ཧོ༔ རྒྱ་བཅས་ཀྱིས། ནམ་མཁའི་ལྷ་རྣམས་དཀྱིལ་འཁོར་ལ་ཐིམ་
པར་བསམ་སྟེ་རྒྱན་དགྲམ་མོ། །དེས་ཞག་གཉིས་པའོ། །གསུམ་པ་དངོས་བཞིའི་རིམ་པ་ལ་གཉིས། དང་པོ་བསྒྲུབ་ཚུལ་རྡོ་རྗེའི་སྙིང་པོ་ཡི་དམ་རྩ་བ་གསུམ་གྱི་བརྒྱུད་པ་རིན་པོ་ཆེའི་བཅུད་བླང་བ་ནི༔ ཧྲཱིཿ བདེ་

གཤེགས་གསུང་གི་དབང་ཕྱུག་རིགས་ཀྱི་བདག༔ གཟི་བརྗིད་དཔག་མེད་སྣང་བ་མཐའ་ཡས་པའི༔ ཐུགས་རྗེའི་མངའ་བདག་མཆོག་ལ་གསོལ་བ་འདེབས༔
སྨིན་གྲོལ་དོན་གཉིས་ལྷུན་གྲུབ་དངོས་གྲུབ་སྩོལ༔ སྣང་མཐའི་མཁྱེན་བརྩེའི་གར་བསྒྱུར་མཛད་པའི་སྐུར༔ ཕྲིན་ལས་ཐོགས་མེད་སྤྲུལ་བསྒྱུར་པདྨ་འབྱུང་༔ མཐུ་
སྟོབས་དབང་ཕྱུག་ཞབས་ལ་གསོལ་བ་འདེབས༔ སྨིན་གྲོལ་དོན་གཉིས་ལྷུན་གྲུབ་དངོས་གྲུབ་སྩོལ༔ པདྨའི་ཟབ་ཆོས་རྒྱ་མཚོའི་བཅུད་འཛིན་ཅིང་༔ དབྱེར་
མེད་དགའ་བཞིའི་མཆོག་སྟེར་མཚོ་རྒྱལ་མ༔ གསང་ཆེན་ཡེ་ཤེས་རྩེ་མོར་གསོལ་བ་འདེབས༔ སྨིན་གྲོལ་དོན་གཉིས་ལྷུན་གྲུབ༴ མཐའ་ཡས་པད་འབྱུང་
བདེ་ཆེན་ཡེ་ཤེས་མའི༔ ཟུང་འཇུག་ཟབ་བཅུད་དམ་པར་འཛིན་མཛད་པའི༔ གསང་ཆེན་བཀའ་བབ་མཆོག་ལ་གསོལ༴ སྨིན་གྲོལ་དོན་གཉིས༴ སྨོན་

༄༅། །ལམ་དབང་གི་མཐའ་འཁོབ་ཡང་མཐའ་རུ༔ གར་དབང་ཨུ་རྒྱན་ཟབ་གཏེར་སྤྱོད་མཛད་པའི༔ གསང་སྔགས་ཆོས་ཀྱི་ཕུང་པོར་གསོལ༔
སྨིན་གྲོལ་དོན་གཉིས༴ གསང་ཆེན་ཡེ་ཤེས་འདུས་པའི་དཀྱིལ་འཁོར་དུ༔ སངས་རྒྱས་དགོངས་པའི་བཀའ་ཡི་བཅུད་འདུས་པའི༔ རྩ་གསུམ་དཀྱིལ་འཁོར་
ལྷ་ལ༴ སྨིན་གྲོལ་དོན་གཉིས༴ རྒྱལ་དགོངས་པདྨའི་བརྡ་དང་སྙན་བརྒྱུད་ཀྱི༔ ངོ་བོའི་རྣམ་པར་འཕྲུལ་པའི་ཆོས་ཀྱི་བདག༔ བཀའ་བབ་འཛིན་སྐྱོང་སྤེལ་
ལ༴ སྨིན་གྲོལ་དོན་གཉིས༴ སྐུ་གསུམ་སྟོན་པའི་གསང་ཆེན་ཟབ་གཏེར་གནས༔ ལས་ཅན་བསྲུང་བཟློག་ལས་བཅོལ་སྲུང་མའི་རིགས༔ མ་ལུས་ཆོས་
སྐྱོང་རྣམས་ལ་གསོལ་བ་འདེབས༔ ཉེས་བྲལ་མཐུན་རྐྱེན་ལྷུན་གྲུབ་དངོས་གྲུབ་སྩོལ༔ སྐྱབས་འགྲོ་དང་དཀར་གཏོར་སྤྱི་ལྟར་བཏང་ལ། དང་པོ་བགེགས་ལ་བཀའ་བསྒོ་བ་ནི། ཧཱུཾ་ཧཱུཾ་ཧཱུཾ༔

ང་ནི་དབང་ཆེན་ཁྲོས་པའི་སྐུ༔ ཁམས་གསུམ་འདི་ན་སུ་ཡང་རུང་༔ གསང་སྔགས་ལྟ་བར་མི་དབང་བའི༔ ལོག་པར་ལྟ་བ་ཕྱིར་དེངས་ཤིག༔ ཧཱུཾ་ཧཱུཾ་ཧཱུཾ་ཧཱུཾ༔
ཨོཾ་སུཾ་བྷ་ནཾ་སུཾ་བྷ་ནི་ཧཱུཾ༔ གྷྲྀཧྞ་གྷྲྀཧྞ་ཧཱུཾ༔ གྷྲྀཧྞམཔ་ཡ་གྷྲྀཧྞ་པ་ཡ་ཧྲཱིཿ ཨ་ན་ཡ་ཧོ༔ བྷ་ག་ཝན་བིདྱ་ར་ཙ་ཀྲོ་ཏ་ཡ་ཧཱུཾ་ཕཊ༔ དེ་ནས་མཚམས་བཅད་པ་ནི༔ ཧཱུཾ༔
ཕྱི་སྣོད་གཞལ་ཡས་ནང་བཅུད་ལྷ༔ ཐབས་ཤེས་ཉི་ཟླའི་གའུ་དང་༔ ཕྱི་རོལ་མཚོན་ཆ་མེ་རིའི་གུར༔ བསྲུངས་བའི་ཚང་ཁང་ལྷུན་གྱིས་གྲུབ༔ ཨོཾ་བཛྲ་
རཀྵ་རཀྵ་ཧཱུཾ༔ བརྡ་སྒོ་དབྱེ་ཞིང་བརྡ་ཕྱག་འཚལ་བ་ནི༔ བདག་གི་ཡི་དམ་རྩ་གསུམ་ལྷ༔ སྔོན་ཆད་མ་རིག་རྨོངས་པས་བསྒྲིབས༔ ད་ནི་རང་ངོ་རང་ཞལ་མཇལ༔
འབྲལ་མེད་དོན་གྱི་ལྷ་ཕྱག་འཚལ༔ ཨ་ཏི་པཱུ་ཧོ༔ དེ་ནས་བཤགས་པ་ནི༔ སྔོན་ཆད་མ་རིག་ཉེས་པ་གང་༔ ཡི་དམ་ལྷ་ལ་མཐོལ་ཞིང་བཤགས༔ ད་ནི་རྩ་གསུམ་

༄༅། །ཡི་དམ་ལྷ༔ སྲོག་གི་ཕྱིར་ཡང་མི་གཏོང་བཟུང་༔ བཛྲ་ས་མ་ཡ་ཧྲཱིཿ དེ་ནས་བྱིན་འབེབས་པ་ནི༔ ཧཱུཾ་ཧྲཱིཿ རྗེ་བཙུན་པདྨ་རིག་འཛིན་
རྒྱ་མཚོའི་འཁོར༔ དཔའ་བོ་དབང་ཆེན་ཞི་ཁྲོའི་ལྷ་ཚོགས་བཅས༔ རྡོ་རྗེ་རྣལ་འབྱོར་མ་རྒྱུད་མཁའ་འགྲོའི་ཚོགས༔ གནས་འདིར་བདག་ལ་བྱིན་ཆེན་དབབ་
ཏུ་གསོལ༔ ས་མ་ཡ་ཨ་ཝེ་ཤ་ཡ་ཨཱ་ཨཱ་ཨཱཿ   མཆོད་པ་བྱིན་རླབས་ནི༔ཧཱུཾ༔ འཁོར་ཡུག་བྷནྡྷ་རྩ་བརྒྱད་ཡན་ལག་སྟོང་༔ རིགས་ལྔ་ཡབ་ཡུམ་སྦྱོར་བའི་བདུད་
རྩིའི་རྒྱུན༔ གཉིས་མེད་མཉམ་སྦྱོར་བདེ་ཆེན་ར་ས་ཡན༔ གསང་བ་སྔགས་ཀྱི་རྫ་ས་མཆོག་བླ་ན་མེད༔ ཨོཾ་ཨཱཿ  ཧཱུཾ་སརྦ་པཉྩ་ཨམྲྀ་ཏ་ཧཱུཾ་ཧྲཱིཿ  ཐཱ༔ བྷནྡྷའི་སྣོད་
དུ་འཁོར་བའི་ཁྲག་ཆེན་དང་༔ རྟེན་འབྲེལ་བཅུ་གཉིས་རཀྟའི་མཚོ་ཆེན་འཁྱིལ༔ ཡེ་ཤེས་གིརྟིའི་དབྱིངས་ནས་འབབ་པ་ཡི༔ རྩ་གསུམ་དགྱེས་པ་བསྐོང་བའི་

བཅུད་དུ་འགྲུབ༔ ཨོཾ་ཨཱཿཧཱུཾ་མ་ཧཱ་རཀྟ་ཛྭ་ལ་མཎྜལ་ཧཱུཾ་ཧྲཱིཿ  ཐཱ༔ གཏོར་མ་བྱིན་གྱིས་བརླབས་པ་ནི༔ཧཱུཾ༔ དབྱིངས་ཀྱི་སྣོད་དུ་ཤ་ལྔ་བདུད་རྩི་ལྔ༔ ཐབས་ཤེས་དྭངས་
མ་ཡེ་ཤེས་ལྔ་ཡི་བརྒྱན༔ དབྱེར་མེད་བདེ་བ་ཆེན་པོའི་གཏོར་ཆེན་པོ༔ དཀྱིལ་འཁོར་ལྷ་ཡི་ལོངས་སྤྱོད་བསམ་མི་ཁྱབ༔ ཨོཾ་ཨཱཿཧཱུཾ་མ་ཧཱ་བ་ལིངྟ་ཏེ་ཛོ་བ་ལིངྟ་
བ་ལ་བ་ཏི་གུ་ཧྱ་ས་མ་ཡ་ཧཱུཾ་ཧྲཱིཿ  ཐཱ༔ ཏིང་འཛིན་བསྒོམས་པ་ནི༔ཧཱུཾཿ  འཁོར་འདས་གཉིས་བསྡུས་སྟོང་པར་ཡེ་ཤར་ལ༔ གཟུང་འཛིན་སྤྲོས་པ་མཚན་མའི་མཐའ་༔
ལས་འདས༔ པདྨ་འབྱུང་གནས་བདག་གིས་དེ་ལྟར་སྤྲུ༔ དེ་བཞིན་ཐོག་མར་འཁོར་འདས་གཉིས་བསྡུས་སྟོང་༔ དྷརྨཱ་དྷརྟུ་སྭ་བྷཱ་ཝ་ཤུདྡྷེ་ཧྲཱིཧཱུཾ༔ཧྲཱིཿ ཐུགས་
རྗེས་འགྲོ་དོན་བྱེད་པ་ལས༔ རང་རིག་རྒྱུ་ཡི་ཡི་གེ་ཧཱུཾ༔ ཧཱུཾ་བཛྲ་ཙིཏྟ་ཧཱུཾ༔ རྒྱུ་ལས་འོད་ཟེར་འཕྲོས་པའི་མདངས༔ ཨེ་ལས་ནམ་མཁའ་མཐའ་དབུས་མེད༔

༄༅། །ཡཾ་ལས་རླུང་གི་དཀྱིལ་འཁོར་ལས༔ རཀྟའི་རྒྱ་མཚོ་ཀུན་ཏུ་འཁྱིལ༔ ཞིང་ཆེན་ས་གཞི་གདལ་བ་ལས༔ སྲ་བརྟན་ཀེང་རུས་རི་རབ་
དང༌༔ འཁོར་ཡུག་ཡེ་ཤེས་མེ་དཔུང་འཁྲིག༔ཧཱུཾ༔ དུར་ཁྲོད་རབ་འཇིགས་འབར་བའི་གཞལ་ཡས་སུ༔ པད་ཉི་དྲེགས་པ་བསྣོལ་བའི་གདན་སྟེང་དུ༔
རྒྱུ་ཡི་རིག་རྩལ་ཧཱུཾ་ཡིག་དམར་ནག་ལས༔ འོད་འཕྲོས་དམ་སྲི་བདུད་དཔུང་མ་ལུས་འདུལ༔ ཚུར་འདུས་དབང་ཆེན་དཔའ་བོ་རྟ་མགྲིན་ནི༔ སྐུ་མདོག་དམར་
ནག་ཞལ་གཅིག་ཕྱག་གཉིས་པ༔ ཕྱག་གཡས་ལོག་ལྟ་གཅོད་བྱེད་གྲི་གུག་ཕྱར༔ གཡོན་པས་དུང་ཆེན་དམར་གྱིས་བཀང་བ་འཛིན༔ གཡས་བསྐུམ་གཡོན་
བརྐྱང་ཞབས་གཉིས་འདོར་ཐབས་བསྒྲད༔ དབུ་གཙུག་རྟ་མགོ་ལྗང་གུས་རྟ་སྐད་འཚེར༔ དེ་ཡི་པང་དུ་འཁྲིལ་བའི་སྦྱོར་ཡུམ་ནི༔ རྡོ་རྗེ་ཕག་མོ་ཞལ་གཅིག་

ཕྱག་གཉིས་པ༔ ཕྱག་གཡས་གྲི་གུག་ཡབ་ཀྱི་མགུལ་ནས་འཁྱུད༔ གཡོན་པས་བྷན་དམར་ཡབ་ཀྱི་ཞལ་དུ་སྟོབ༔ དབུ་ཡི་གཙུག་ཏུ་ཕག་ཞལ་ངུར་སྒྲ་སྒྲོགས
དབང་ཆེན་གནས་ལྔར་ར་ཙ་ཧྲཱིཿ  ཡས་མཚན༔ ཡུམ་གྱི་གནས་ལྔར་ཧ་རི་ནི་སས་མཚན༔ ཡབ་ཡུམ་དཔལ་དང་དུར་ཁྲོད་ཆས་རྣམས་རྫོགས༔ ཡབ་ཀྱི་སྤྱི་བོར་
པདྨ་བཛྲ་རྩལ༔ སྐུ་མདོག་དཀར་དམར་ཞལ་གཅིག་ཕྱག་གཉིས་པ༔ ཕྱག་གཡས་རྡོ་རྗེ་རྩེ་དགུ་ཐུགས་ཀར་འཛིན༔ གཡོན་པས་མཉམ་བཞག་བྷནྡྷ་བདུད་
རྩི་བསྣམས༔ དབུ་ལ་ཤ་བའི་གཉེན་ཞུ་རྩེ་རྒྱས་མཚན༔ ཞབས་གཉིས་རྡོ་རྗེ་སྐྱིལ་ཀྲུང་དྲང་པོར་བཞུགས༔ ཡབ་ཀྱི་ཐུགས་ཀར་ཧྲཱིཿ  ཡིག་མཐའ་བསྐོར་དུ༔
རྩ་གསུམ་ཀུན་འདུས་སྙིང་པོས་གཡས་སུ་བསྐོརཿ ཿཡུམ་གྱི་ཐུགས་ཀར་མ་ཡིག་མཐའ་བསྐོར་དུ༔ གསང་སྔགས་ཡང་སྙིང་འབྲུ་ཡི་དེ་བཞིན་འཁོར༔ ཨོཾ་བཛྲ་

༄༅། །གུ་རུ་དྷེ་ཝ་ཌཱཀྐི་ནི་སརྦ་སིདྡྷི་ཕ་ལ་ཧཱུཾ་ཨཱཿ   སྤྱན་འདྲེན་ནི༔ ཧཱུཾ་ཧྲཱིཿ སྔོན་གྱི་བསྐལ་པའི་དང་པོ་ལ༔ ཨུ་རྒྱན་ཡུལ་གྱི་ནུབ་བྱང་མཚམས༔
དྷ་ན་ཀོ་ཤའི་མཚོ་གླིང་དུ༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་
མང་པོས་བསྐོར༔ ཁྱེད་ཀྱི་རྗེས་སུ་བདག་སྒྲུབ་ཀྱི༔ བྱིན་གྱིས་བརླབས་ཕྱིར་གཤེགས་སུ་གསོལ༔ གནས་མཆོག་འདི་རུ་བྱིན་ཕོབ་ལ༔ སྒྲུབ་མཆོག་བདག་
ལ་དབང་བཞི་སྐུར༔ མོས་པའི་བུ་ལ་བྱིན་གྱིས་རློབས༔ བགེགས་དང་ལོག་འདྲེན་བར་ཆད་སོལ༔ མཆོག་དང་ཐུན་མོང་དངོས་གྲུབ་སྩོལ༔ ཧཱུཾ་ཧྲཱིཿ བདེ་
ཆེན་དབང་དྲག་རོལ་པའི་དཀྱིལ་འཁོར་ནས༔ ཧྱ་གྲཱི་ཝ་དབང་ཆེན་ཧེ་རུ་ཀ༔ རྡོ་རྗེ་ཕག་མོ་རིགས་བཞི་ཡུམ་དང་བཅས༔ བདག་ཅག་བྱིན་གྱིས་བརླབས་

ཕྱིར་གཤེགས་སུ་གསོལ༔ བཞུགས་སུ་གསོལ་བ་ནི༔ ཕོ་བྲང་གཞལ་ཡས་ཉམས་དགའ་བར༔དགྱེས་ཤིང་བརྟེན་པར་བཞུགས་སུ་གསོལ༔ ས་མ་ཡ་ཏིཥྛ་ལྷན༔
དེ་ནས་ཕྱག་འཚལ་བ་ནི༔ ན་མོ སྐྱེ་འགག་འགྱུར་མེད་ཕྲིན་ལས་རྫོགས༔ རང་བྱུང་ཐུགས་རྗེ་འགྲོ་རྣམས་སྒྲོལ༔ ཡིད་བཞིན་དངོས་གྲུབ་ཆར་འབེབས་པ༔ རྩ་
གསུམ་ལྷ་ལ་ཕྱག་འཚལ་ལོ༔ ཕྱི་མཆོད་འབུལ་བ་ནི༔ ཧཱུཾ༔ མཆོད་ཡོན་མེ་ཏོག་བདུག་སྤོས་དྲི་ཞལ་རོལ༔ ཕྱི་མཆོད་རྣམ་དག་ཀུན་བཟང་མཆོད་པའི་སྤྲིན༔ ༔
གཟུགས་སྒྲ་དྲི་རོ་རེག་བྱ་ཆོས་ལ་སོགས༔ རྩ་གསུམ་དཀྱིལ་འཁོར་ལྷ་ཚོགས་རྣམས་ལ་འབུལ༔ ཨརྒྷཾ་པཏྱཾ་པུཥྤེ་དྷུཔྤེ་ཨ་ལོ་ཀེ་གྷནྡྷེ་ནི་ཝི་ཏྱ་ཤཔྟ་པུཙྪ་ཧོ༔ དེ་
ནས་ནང་མཆོད་ནི། མ་ཧཱ་མཾ་ས་རཀྟ་ཙིཏྟ་དང་༔ བ་སུ་ཏ་དང་གོ་རོ་ཙ་ན་དང་༔ ཐབས་དང་ཤེས་རབ་སྦྱོར་བའི་མཆོད་སྤྲིན་སོགས༔ རྩ་གསུམ་དཀྱིལ་འཁོར་

༄༅། །ལྷ་ཚོགས་རྣམས་ལ་འབུལ༔ བོ་དྷི་ཙིཏྟ་མ་ཧཱ་སུ་ཁ་ཧོ༔ བདུད་རྩི་འབུལ་བ་ནི༔ཧཱུཾ༔རྩ་བརྒྱད་སྟོང་སྦྱར་བདུད་རྩི་ར་ས་ཡན༔ ཐབས་
ཤེས་སྦྱོར་བའི་ནུས་ལྡན་བདུད་རྩི་འབུལཿ སརྦ་པཉྩ་ཨ་མྲྀ་ཏ་ལ་ཁཱ་ཧྲཱིཿ དེ་ནས་རཀྟ་འབུལ་བ་ནི། ཧཱུཾ༔བྷནྡྷའི་སྣོད་དུ་དམར་ཆེན་རཀྟའི་རྒྱུ༔ ཡེ་ཤེས་མཁའ་
ནས་རྣམ་རོལ་བཅས་པ་འབུལ༔ ཨོཾ་ཨཱཿཧཱུཾ་མ་ཧཱ་རཀྟ་ལ་ཁཱ་ཧྲཱིཿ དེ་ནས་གཏོར་མ་འབུལ་བ་ནི། འདུས་བྱས་རྫས་སྦྱོར་བཅུད་ཀྱི་ནུས་པ་དང་༔ ཡེ་ཤེས་བདུད་རྩི་སྦྱོར་
བའི་གཏོར་ཆེན་འབུལ༔ མ་ཧཱ་བ་ལིངྟ་ལ་ཁཱ་ཧྲཱིཿ དེ་ནས་བསྟོད་པ་ནི། ཧཱུཾ་ཧྲཱིཿ བྱིན་རླབས་རྩ་བ་རིགས་འདུས་བླ་མའི་སྐུ༔ པདྨ་བཛྲ་རྩལ་ལ་ཕྱག་འཚལ་བསྟོད༔
དངོས་གྲུབ་མཆོག་སྩོལ་ཡི་དམ་འདུས་པའི་གཙོ༔ དབང་ཆེན་ཧེ་རུ་ཀ་ལ་ཕྱག་འཚལ་བསྟོད༔ ཕྲིན་ལས་ཡོངས་འགྲུབ་མཁའ་འགྲོའི་གཙོ་མོ་མཆོག༔ རྡོ་རྗེ་

ཕག་མོའི་སྐུ་ལ་ཕྱག་འཚལ་བསྟོད༔ ཐར་ལམ་བདེ་ཆེན་ས་ལམ་བསྒྲོད་པའི་ལྷ༔ རྩ་གསུམ་དཀྱིལ་འཁོར་ལྷ་ལ་ཕྱག་འཚལ་བསྟོད༔ ཛཔྲ་བསྐུལ་བ་ནི༔ ཧཱུཾ
པས་གནས་འདིར་དད་པའི་བདེ་ཆེན་ཞིང་༔ རང་བྱུང་ལྷུན་གྲུབ་ཕོ་བྲང་ན༔ སྣང་རིག་དམ་ཚིག་རྩ་གསུམ་ལྷ༔ ཐུགས་རྗེ་ཅན་གྱི་བྱིན་གྱིས་རློབས༔ ཨོཾ་ཨཱཿཧཱུཾ་
ཧྲཱིཿ  གུ་རུ་དྷེ་ཝ་ཌཱཀྐི་ནི་སིདྡྷི་ཕ་ལ་ཧཱུཾཨཱ༔ ཧྲཱིཿ དད་པ་བརྩོན་པ་དམ་ཚིག་ལས༔ བླ་མ་ཡི་དམ་མཁའ་འགྲོའི་ཚོགས༔ མངོན་པར་འདུས་མ་ཡེ་བྱས་
རྒྱུད་ལ་རང་གི་རང་གསལ་འདེབས༔ ཨོཾ་ཨཱཿཧཱུཾ་ཧྲཱིཿ  གུ་རུ་དྷེ་ཝ་ཌཱཀྐི་ནི་སིདྡྷི་ཕ་ལ་ཧཱུཾ་ཨཱ༔ ཧྲཱིཿ སྣང་མཐའ་ཞི་དྲག་དབྱེར་མེད་སྐུ༔ གདུལ་བྱ་ཐུགས་
རྗེའི་རྗེས་ཆགས་ནས༔ འགྲོ་བའི་རྒྱུད་ལ་ཐུགས་རྗེ་ཁྱབ༔ རང་སྣང་དག་པ་སྟོང་གསལ་ཡིན༔ ཨོཾ་ཨཱཿཧཱུཾ་ཧཱི༔ གུ་རུ་དྷེ་ཝ་ཌཱཀྐི་ནི་སིདྡྷི་ཕ་ལ་ཧཱུཾ་ཨཱ༔ ཧྲཱིཿ 

༄༅། །སྣོད་ཡངས་རྒྱལ་བའི་བྱིན་རླབས་ཤིང་༔ བཅུད་ཀྱང་རྒྱལ་བའི་བྱིན་རླབས་ལ༔ ཆེད་དུ་འཛིན་པ་མཚན་མའི་རྒྱུ༔ ངལ་གསོའི་སེམས་
གསུམ་དབྱེར་མེད་བསྲེ༔ ཨོཾ་ཨཱཿཧཱུཾ་ཧྲཱིཿ གུ་རུ་དྷེ་ཝ་ཌཱཀྐི་ནི་སིདྡྷི་ཕ་ལ་ཧཱུཾ་ཨཱཿ   ཧྲཱིཿ ཐབས་ཀྱི་དབང་ཆེན་ཤེས་རབ་ཡུམ༔ གཉིས་མེད་བླ་མ་རྡོ་རྗེ་འཛིན༔
འདུལ་ཚུལ་བླ་མེད་ཐབས་ཤེས་སྔགསཿ དབྱེར་མེད་བདེ་ཆེན་ཀློང་དུ་བྷུདྡྷ་ཧོ༔ ཨོཾ་ཨཱཿཧཱུཾ་ཧྲཱིཿགུ་རུ་དྷེ་ཝ་ཌཱཀྐི་ནི་སིདྡྷི་ཕ་ལ་ཧཱུཾ་ཨཱཿ  ཧྲཱིཿ རིགས་འདུས་བླ་
མའི་དགོངས་པའི་གཏེརཿ གསང་སྔགས་བླ་མེད་སྙིང་པོའི་བཅུད༔ ཐབས་ཤེས་ཡི་དམ་མཁའ་འགྲོའི་སྔགསཿ གཟུང་འཛིན་གཉིས་མེད་རང་གྲོལ་ཡིན༔
ཨོཾ་ཨཱཿ ཧཱུཾ་ཧྲཱིཿ  གུ་རུ་དྷེ་ཝ་ཌཱཀྐི་ནི་སིདྡྷི་ཕ་ལ་ཧཱུཾ་ཨཱཿ ཧྲཱིཿ དབང་ཆེན་དག་པའི་དཀྱིལ་འཁོར་ན༔ རིགས་འདུས་དགྱེས་པའི་ཤེས་རབ་ཆེ༔ གསང་ཆེན་རིགས་

སྔགས་འབྱུང་བའི་རྒྱུད༔ གང་ཤར་རང་གྲོལ་དཔལ་ལ་རོལཿ ཨོཾ་ཨཱཿཧཱུཾ་ཧྲཱིཿ གུ་རུ་དྷེ་ཝ་ཌཱཀྐི་ནི་སིདྡྷི་ཕ་ལ་ཧཱུཾ་ཨཱཿ ཧྲཱིཿ ཆོས་དབྱིངས་སྐྱེ་བ་མེད་པ་
ལ༔ མ་འགག་ཐབས་ཤེས་བརྡ་མཚོན་ཕྱིརཿ ཟུང་འཇུག་ལམ་གྱི་མཐར་ཐུག་གི༔ ལས་སྦྱོར་གང་འདུལ་དམ་ཚིག་ཆེའོ༔ ཨོཾ་ཨཱཿཧཱུཾ་ཧྲཱིཿ གུ་རུ་དྷེ་ཝ་
ཌཱཀྐི་ནི་སོགས་འགྲེས་སོ།། ཧྲཱིཿ  རྡོ་རྗེ་རྩེ་མོའི་མཁའ་དབྱིངས་ན༔ ཡི་དམ་གཙུག་ཏུ་རྡོ་རྗེ་འཆང་༔ ཐ་དད་དབྱེར་མེད་རང་གྲོལ་གྱི༔ གཉིས་སུ་བྱར་མེད་སོ་
སོ་མེད༔ ཨོཾ་ཨཱཿཧཱུཾ་ཧྲཱིཿ གུ་རུ་དྷེ་ཝ་ཌཱཀྐི་ནི༔ ཧྲཱིཿ རྡོ་རྗེ་འཛིན་རྒྱལ་རྡོ་རྗེ་འཆང་༔ ཐབས་ཤེས་ཕྱག་རྒྱ་ཟུང་འཇུག་བསྣོལ༔ རོལ་པ་འགགས་མེད་
གསང་ཆེན་གྱི༔ བརྗོད་པ་རིགས་སྔགས་འཁོར་ལོར་འཇུག༔ ཨོྃ་ཨཱཿ ཧཱུཾ་ཧྲཱིཿ གུ་རུ་དྷེ་ཝ་ཌཱཀྐི་ནི༔ ཧྲཱིཿ རྒྱུད་ལུང་མན་ངག་དཀྱིལ་འཁོར་དུ༔ བླ་

༄༅།།མ་ཡི་དམ་མཁའ་འགྲོ་ཚོགས བསྒོམ་བཟླས་མཁན་པོའི་ངོ་བོར་འཇུག ཆེད་འཛིན་དབྱེར་མེད་རང་གྲོལ་ཡིན༔ ཨོཾ་ཨཱཿཧཱུཾ་ཧྲཱིཿ
གུ་རུ་དྷེ་ཝ་ཌཱཀྐི་ནི༴ ཧྲཱིཿ སྟོང་པ་བཙུན་མོའི་མཁའ་དབྱིངས་ནས༔ སྣང་བ་དབང་ཆེན་སྐུར་བཞེངས་ནས༔ དབྱེར་མེད་རང་རིག་རྡོ་རྗེ་འཆང་༔ བདེ་
བ་ཆེན་པོ་སྐུར་འགྲུབ་བོ༔ ཨོཾ་ཨཱཿཧཱུཾ་ཧཱི༔ གུ་རུ་དྷེ་ཝ་ཌཱཀྐི་ནི༔ ཧྲཱིཿ ཕུང་པོ་ཐབས་ཀྱི་ཧེ་རུ་ཀ༔ ཁམས་ཀྱི་ཤེས་རབ་བརྩེ་བས་བསྐྱེད༔ དབྱེར་མེད་ཉྩ།
རིག་མདོག་རྡོ་རྗེ་འཛིན༔ གསང་སྔགས་གྲག་པ་སྔགས་སུ་སྣང་༔ ཨོཾ་ཨཱཿཧཱུཾ་ཧྲཱིཿ གུ་རུ་དྷེ་ཝ་ཌཱཀྐི་ནི༔ ཧྲཱིཿ ཐབས་ཀྱི་ཡེ་ཤེས་དྲ་བའི་མཁར༔ ཤེས་
རབ་རིན་ཆེན་འོད་འཕྲོའི་རྒྱུན༔ དབྱེར་མེད་དབུ་མའི་བླ་མ་ཡི༔ འབྲས་བུ་ཡེ་ཤེས་སྔགས་སྒྲ་སྒྲོག༔ ཨོྃ་ཨཱཿཧཱུཾཧྲཱིཿ གུ་རུ་དྷེ་ཝ་ཌཱཀྐི་ནི༔ ཧྲཱིཿ ཤེས་

རབ་ཨ་ལིའི་རེག་བྱ་ལས༔ ཐབས་ཀྱི་ཀ་ལིའི་ཟླ་ཞུ་རྒྱུན༔ དོན་དམ་བྱང་སེམས་བླ་མ་ཡི༔ འབྲས་བུ་གསང་སྔགས་ང་རོ་སྒྲོགས༔ ཨོཾ་ཨཱཿཧཱུཾ་ཧྲཱིཿ གུ་རུ་
དྷེ་ཝ་ཌཱཀྐི་ནི༴ ཧྲཱིཿ བླ་མ་ཡི་དམ་མཁའ་འགྲོ་དང་༔ ལྷ་སྔགས་རྩོལ་བྱ་རྩོལ་བྱེད་ཀྱི༔ མཁན་པོ་ཆོས་ཉིད་རང་གྲོལ་དུ༔ བསྲེ་འཕོ་གསང་ཆེན་སྔགས་
སུ་ཚོར༔ ཨོཾ་ཨཱཿཧཱུཾ་ཧཱི༔ གུ་རུ་དྷེ་ཝ་ཌཱཀྐི་ནི༴ ཧྲཱིཿ མ་སྐྱེས་རྫོགས་པའི་ཚུལ་གྱི་ལྷ༔ མ་བཟླས་གྲག་པའི་འཁོར་ལོའི་སྔགས༔ མ་རྩོལ་མཉམ་པ་
པཉིད་ཀྱི་སྐུ༔ ལམ་དུ་ཁྱེར་བའི་ཆོས་ཉིད་རོལ༔ ཧཱུཾ་ཧྲཱིཿ  ཕྱི་སྣོད་གཞལ་ཡས་ནང་བཅུད་སྐྱེ་འགྲོ་ལྷ༔ སྒྲ་གྲགས་སྔགས་ལ་དྲན་རྟོག་ཡི་དམ་ལྷ༔ སྤྱི་བོར་
དྲིན་ཆེན་པདྨ་བཛྲ་རྩལ༔ ལྷན་སྐྱེས་ལྷང་ངེ་འདུ་འབྲལ་མེད་པའི་ངང་༔ སྙིང་པོ་སྔགས་ཀྱི་རང་སྒྲ་འབྲུག་ལྟར་གྲགསཿ བྷྲཱུྃ་བི་ཤྭ་བི་ཤུདྡྷེ་ཧྲཱིཿ  ཕཊ་ཛ༔ བདག་

༄༅། །ཉིད་རྩ་བའི་དཀྱིལ་འཁོར་ལས་ཡེ་ཤེས་ཀྱི་དཀྱིལ་འཁོར་རྟེན་དང་བརྟེན་པར་བཅས་པ་ལོགས་སུ་བྱེ་ནས་མདུན་གྱི་ནམ་མཁར་མེ་རི་འདབ་
འབྱར་གྱི་ཚུལ་དུ་བཞུགས་པར་མོས༔ བདག་མདུན་གྱི་ཐུགས་ཀར་ཡེ་ཤེས་སེམས་དཔའ་དཔའ་བོ་རྟ་མགྲིན་གྱི་ཐུགས་ཀར་ཟླ་བའི་སྟེང་དུ་ཧཱུཾ་ཡིག་མཐའ་སྐོར་དུ་
རྩ་བའི་སྔགས་ཀྱིས་གཡས་སུ་བསྐོར་བར་བསྒོམ༔ལ་བཟླ། བདག་གི་ཐུགས་ཀའི་སྔགས་ཀྱི་འོད་ཟེར་སྤྲོས་པ་མཆོད་པའི་ཚུལ་དུ་ཡེ་ཤེས་ཀྱི་དཀྱིལ་འཁོར་དགྱེས་པ་
བསྐྱེད༔ ཐུགས་དམ་གྱི་རྒྱུད་བསྐུལ༔ སྐུ་གསུང་ཐུགས་ཀྱི་བྱིན་རླབས་དངོས་གྲུབ་ཐམས་ཅད་འོད་ཟེར་གྱི་རྣམ་པར་བདག་ལ་འདུས་ཤིང་ཐིམ་པར་དམིགས་ཏེ།
ཨོ་བཛྲ་གུ་རུ་དྷེ་ཝ་ཌཱཀྐི་ནི་སརྦ་སིདྡྷི་ཕ་ལ་ཧཱུཾ་ཨཱཿ བཟླའོ། །མཆོད་བསྟོད་བྱ། འདིར་བདག་མདུན་བུམ་གསུམ་དབྱེར་མེད་དུ་བསྒྲུབ་པ་ཕྱག་ལེན་ཡིན་པས་བསྐྱེད་ཆོག་ཟུར་པ་མི་དགོས་ཀྱང་རྣམ་པ་གསལ་འདེབས་

ཙམ་དུ། ཕཊཿ ཛཿ  བདག་ཉིད་དཀྱིལ་འཁོར་གྱི་འཁོར་ལོ་ལས་ཕྱི་བུམ་པ་ལ་ནང་གཞལ་ཡས་ཁང་དུ་རྩ་བ་གསུམ་གྱི་ལྷ་ཚོགས་བཀྲ་ལམ་མེར་གསལ་བ་ལོགས་སུ་
བྱེ་ནས་མདུན་གྱི་ནམ་མཁར་བཞུགས་པར་གྱུར། གཟུངས་ཐག་འཇུས་ནས། བདག་གི་ཐུགས་ཀའི་སྔགས་ཕྲེང་གཟུངས་ཐག་ལ་འཁྲིལ་ཏེ་སོང་། བུམ་པའི་ལྷ་ཡི་
ཐུགས་རྒྱུད་བསྐུལ་སྐུའི་ཆ་ལས་བྱང་སེམས་བདུད་རྩིའི་རྒྱུན་བབ་པས་བུམ་པ་གང་བར་བསམ་ལ་བཟླའོ།། ཨོཾ་ཨཱཿ ཧུཾ་ཞེས་མཆོད་ཡོན་ཕུལ་བས། ལྷ་ཐམས་ཅད་ཡེ་ཤེས་ཀྱི་
བདུད་རྩིར་ཞུ་བ་བུམ་ཆུ་དང་རོ་གཅིག་ཏུ་གྱུར་པར་མོས་པ་བྱའོ།། ༈ དེ་ནས་རྩ་གསུམ་བྱེ་བྲག་པ་གསུམ་ནི། སྔོན་འགྲོ་ལ་སྐྱབས་འགྲོ་སེམས་བསྐྱེད་ནི། ཧྲཱིཿ སྐྱབས་
ཡུལ་སྐྱབས་འགྲོ་རང་གྲོལ་གྱི༔ བྱང་སེམས་སྟོང་ཉིད་སྙིང་རྗེ་ཆེ༔ མཚམས་བཅད་པ་ནི༔ཧྲཱིཿ ང་བདག་གཟུང་འཛིན་རང་གྲོལ་ཀློང་༔ རྣམ་པར་རྟོག་པའི་

༄༅།།བགེགས་དང་བྲལ༔ ཧཱུཾ་ཧཱུཾ་ཧཱུཾ་ཕཊ༔ བརྡ་སྒོ་དབྱེ་ཞིང་བརྡ་ཕྱག་འཚལ་བ་ནི༔ ཧྲཱིཿ རྟོག་ཚོགས་དག་ནས་རང་ངོ་མཐོང་༔ བདེ་ཀློང་ངེས་
ཤེས་བསྐྱེད་ཕྱག་འཚལ༔ བྱིན་དབབ་པ་ནི༔ ཧྲཱིཿ ཤར་ཆ་འགག་མེད་ཡེ་ཤེས་ལྷ༔ བདེ་བ་ཆེན་པོར་བྱིན་ཕོབ་ཅིག༔ བཛྲ་ས་མ་ཡ་ཛ་ཛ༔ མཆོད་པ་བྱིན་
རླབས་ནི༔ ཧྲཱིཿ མི་གཙང་གཉིས་འཛིན་རང་དག་གི༔ ཀ་དག་རང་བྱུང་མཆོད་སྤྲིན་སྤེལ༔ ཨོཾ་ཨཱཿ  ཧཱུཾཿ ཏིང་འཛིན་རྣམ་གསུམ་ནི༔ ཧྲཱིཿ ངོ་བོ་རང་བཞིན་
ཐུགས་རྗེ་ཧཱུཾཿ   ཕོ་བྲང་གཞལ་ཡས་ཁང་བསྒོམ་པ་ནི༔ བྷྲཱུྃ༔ ཀློང་ཡངས་ནམ་མཁའི་ཁྱོན་གྱི་གཞལ་ཡས་ཁང་༔ མི་བཟད་རྒྱན་གྱི་མཚན་ཉིད་རྫོགས་པའི་དབུས༔ ཞེས་
པའི་མཚམས་འདིར་རང་རང་གི་སྒྲུབ་གསུམ་སྦྱར་དགོས་པའི་དང་པོ་བླ་མ་ནི༔ རང་ཉིད་རྒྱུ་ཡི་ཧེ་རུ་ཀའི༔ སྤྱི་བོར་པདྨ་ཉི་ཟླའི་སྟེང་༔ གུ་རུ་པདྨ་འབྱུང་གནས་སྐུ༔ དཀར་དམར་

མདངས་ལྡན་གཟི་བརྗིད་འབར༔ ཕྱག་གཡས་རྡོ་རྗེ་ཐུགས་ཀར་འཛིན༔ གཡོན་པས་ཐོད་པ་བདུད་རྩིའི་སྟེང་༔ བཅུད་ཀྱིས་བཀང་བའི་བུམ་པ་འཛིན༔
བུམ་ནང་ཐོད་ཕྲེང་རིགས་ལྔ་བསྐྱེད༔ སྐུ་ལ་ཟབ་བེར་སྣམ་སྦྱར་དང་༔ དབུ་ལ་ཤ་བའི་གཉེན་ཞུ་གསོལ༔ གཉེན་ཞུ་དར་སྣ་མེ་ལོང་དང་རྒོད་ཀྱི་ཐིག་
ཕྲན་རྣམས་ཀྱིས་སྤྲས༔ སྙན་གཡོན་གསེར་གྱི་འཁོར་ལོ་དང་ཕྱག་ཞབས་དུང་གི་གདུ་བུ་འཁྲོལ༔ གཉིས་མེད་ཤེས་རབ་སྦས་པའི་ཚུལ༔ མཆན་ཁུང་
གཡོན་དུ་ཁ་ཊཾ་ག རྒྱན་རྫོགས་གྱེན་དུ་བསླང་བ་འཆང་༔ སྐྱིལ་ཀྲུང་འགྱིང་བག་ཚུལ་དུ་བཞུགས༔ དགྱེས་འཛུམ་འགྲོ་ལ་ཐུགས་རྗེ་གཟིགས༔ རིག་
འཛིན་གྲུབ་ཐོབ་བླ་མས་བསྐོར༔ ཧྲཱིཿ ཐབས་ཤེས་སྐྱེ་འགག་གཉིས་མེད་རང་གྲོལ་ལྷ༔ གང་ཤར་ཅིར་སྣང་སྐུ་མདོག་ཕྱག་མཚན་ལྡན༔ རིག་རྩལ་ཤར་

༄༅། །གྲོལ་ཕྲིན་ལས་གཟི་འོད་འཕྲོ༔ རྩོལ་བྲལ་འཁོར་ཡུག་ཡེངས་མེད་གྲུབ་པའོ༔ སྤྱན་འདྲེན་པ་ནི༔ ཧྲཱིཿ སྔོན་གྱི་བསྐལ་པའི་དང་པོ་ལ༔
ཨོ་རྒྱན་ཡུལ་གྱི་ནུབ་བྱང་མཚམས༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་
མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་བསྒྲུབ་ཀྱི༔ བྱིན་གྱིས་བརླབས་ཕྱིར་གཤེགས་སུ་གསོལ༔ ཧྲཱིཿ ཀློང་གྲོལ་བདེ་བའི་ཤར་ཆ་འགག་
མེད་ལྷ༔ བདག་རྒྱུད་དབྱེར་མེད་བསྒྲོལ་ཕྱིར་སྤྱན་འདྲེན་ནོ༔ སྐྱེ་འགག་གཉིས་མེད་རང་གྲོལ་སྐུ་གསུམ་གྱི༔ ངོ་བོའི་ཀློང་གསལ་བྱིན་རླབས་དབང་བསྐུར་
སྩོལ༔ ཨོཾ་ཨཱཿཧཱུཾ་བཛྲ་ས་མ་ཡ་ཛ་ཛ༔ བཞུགས་སུ་གསོལ་བ་ནི༔ ཧྲཱིཿ བདེ་སྟོང་ཡངས་པའི་གཞལ་ཡས་སུ༔ སྣང་སྟོང་ལྷ་ཚོགས་བཞུགས་སུ་གསོལ༔ ས་

མ་ཡ་ཏིཥྛ་ལྷན༔ ཕྱག་འཚལ་བ་ནི༔ རང་གྲོལ་རོལ་པའི་དད་པས་ལྷ་ཕྱག་འཚལ༔ ཨ་ཏི་པཱུ་ཧོ༔ པྲ་ཏི་ཛ་ཧོ༔ མཆོད་པ་འབུལ་བ་ནི༔ སྣང་སྟོང་ཚོར་སྟོང་མྱོང་
ཀ སྟོང་རང་གྲོལ་གྱི༔ འགག་མེད་མཆོད་པ་ཆེན་པོས་མཆོད་པར་བགྱི༔ ཨོཾ་ཨཱཿཧཱུཾ་སརྦ་པཉྩ་ཨ་མྲྀ་ཏ་ལ་ཁཱ་ཧྲཱིཿ བསྟོད་པ་ནི༔ ཧྲཱིཿ འཕོ་འགྱུར་གཉིས་མེད་
རོལ་པ་ཆེན་པོའི་མདངས༔ འགག་མེད་མི་གཡོ་མཉམ་ཉིད་མཁའ་ཀློང་ལས༔ ཡེ་གདང་ཆེན་པོའི་ཡོན་ཏན་ལྷུན་གྲུབ་ལ༔ རྒྱལ་བ་ཡེ་ནས་དགྱེས་པ་ཆེན་
པོར་གྱུར༔ ཛཔ་ནི། ཡེ་ཤེས་སེམས་དཔའ་ཚོན་གང་བའི༔ ཐུགས་ཀར་རྡོ་རྗེའི་ལྟེ་བ་རུ༔ ཟླ་བའི་གདན་ལ་ཧྲཱིཿ  ཡིག་མཐར༔ སྔགས་ཀྱི་ཕྲེང་བས་གཡས་
སྐོར་བསམ༔ ཧྲཱིཿ   ལས་འོད་ཟེར་དམར་པོ་འཕྲོས༔ ཐུགས་རྗེ་ནུས་པ་བྱིན་རླབས་བཅུད༔ འོད་ཟེར་སྣ་དྲངས་ཧྲཱིཿ  ལ་ཐིམ༔ཧྲཱིཿ   ལས་བྱིན་རླབས་ཐུགས་རྗེའི་

༄༅། །རྒྱུན༔ བདག་གི་སྤྱི་བོའི་གཙུག་ཏུ་བབ༔ ལས་ཉོན་སྒྲིབ་པའི་དྲི་དག་ནས༔ སྐུ་བཞིའི་ཤེར་དབང་ཐོབ་པར་བསམ༔ རྗེས་སུ་བླ་
མའི་སྙིང་གར་ཞུགས༔ གང་ཤར་རང་གྲོལ་རྟོགས་པ་བསྲེ༔ སྣང་སྟོང་བླ་མ་རྫོགས་པ་ཆེ༔ ཡེངས་མེད་རྟག་ཏུ་ཆོས་ཉིད་རོལ༔ ཆེད་དང་གཉིས་འཛིན་
རྩོལ་བསྒྲུབ་བྲལ༔ གང་ཤར་བདེ་ཀློང་ཡངས་པར་བསྲེ༔ རང་ཉིད་སོགས། ཨོཾ་ཨཱཿཧཱུཾ་བཛྲ་གུ་རུ་པདྨ་སིདྡྷི་ཧྲཱིཿ བརྒྱ་རྩ་བཟླ། ༀ་ཧཱུཾ་ཏྲཱཾ་ཧྲཱིཿ  ཨཱཿ  བཛྲ་གུ་རུ་པདྨ་
ཐོད་ཕྲེང་རྩལ་བཛྲ་ས་མ་ཡ་ཛ་སིདྡྷི་ཕ་ལ་ཧཱུཾ་ཨཱཿ བརྒྱ་རྩ་བཟླས་ལ། མཆོད་བསྟོད། ཨོཾ་ཨཱཿཧཱུཾཿགིས་མཆོད་ཡོན་ཕུལ། བུམ་པའི་ལྷ་འོད་དུ་ཞུ་ནས་བུམ་ཆུ་དང་རོ་གཅིག་ཏུ་
གྱུར། ༈ གཉིས་པ་ཡི་དམ་ནི། གོང་ལྟར་ལ་ལྷ་བསྐྱེད་སྐབས་སུ། ཕྱོགས་མཚམས་དུར་ཁྲོད་ར་བས་བསྐོར་བ་ཡི༔ མེ་དཔུང་རབ་ཏུ་འཁྲུག་པའི་དབུས་ཉིད་དུ༔

པད་ཉི་དྲེགས་པ་བསྣོལ་བའི་གདན་སྟེང་དུ༔ བདག་ཉིད་དབང་ཆེན་རྟ་མགྲིན་སྐུ་མདོག་དམར༔ ཞལ་གཅིག་ཕྱག་གཉིས་སྤྱན་གསུམ་སྡང་མིག་བསྒྲད༔ ཞལ་
གདངས་ལྗགས་འདྲིལ་སྨིན་མ་ཁྲོ་གཉེར་བསྡུས༔ ཕྱག་གཡས་ལོག་ལྟ་གཅོད་བྱེད་གྲི་གུག་ཕྱར༔ གཡོན་པས་བྷནྡྷ་དམར་གྱིས་བཀང་བ་འཛིན༔ སྐུ་སྟོད་གླང་།
ཆེན་ཀོ་རློན་སྟོད་གཡོགས་ཤིང་༔ སྐུ་སྨད་དཔའ་བོ་སྟག་གི་ཤམ་ཐབས་ཅན༔ སྦྲུལ་རིགས་ལྔ་སོགས་དུར་ཁྲོད་ཆས་ཀྱིས་བརྒྱན༔ སྤྱན་འདྲེན་ནི༔ ཧྲཱིཿ ཀློང་
གྲོལ་བདེ་བའི་ཤར་ཆ་འགག་མེད་ལྷ༔ བདག་རྒྱུད་དབྱེར་མེད་བསྒྲོལ་ཕྱིར་སྤྱན་འདྲེན་ནོ༔ སྐྱེ་འགག་གཉིས་མེད་རང་གྲོལ་སྐུ་གསུམ་གྱི༔ ངོ་བོའི་ཀློང་ལས་
བྱིན་རླབས་དབང་བསྐུར་སྩོལ༔ ཨོཾ་ཨཱཿཧཱུཾ་བཛྲ་ས་མ་ཡ་ཛ་ཛ༔ བཞུགས་སུ་གསོལ་བ་ནི༔ ཧྲཱིཿ བདེ་སྟོང་ཡངས་པའི་གཞལ་ཡས་སུ༔ སྣང་སྟོང་ལྷ་ཚོགས་

༄༅། །བཞུགས་སུ་གསོལ༔ ས་མ་ཡ་ཏིཥྛ་ལྷན༔ ཕྱག་འཚལ་བ་ནི། རང་གྲོལ་རོལ་བའི་དད་པས་ལྷ་ཕྱག་འཚལ༔ ཨ་ཏི་པཱུ་ཧོ༔ པྲ་ཏི་ཛ་
ཧོ༔ མཆོད་འབུལ་ནི༔ སྣང་སྟོང་ཚོར་སྟོང་མྱོང་སྟོང་རང་གྲོལ་གྱི༔ འགག་མེད་མཆོད་པ་ཆེན་པོས་མཆོད་པར་བགྱི༔ ཨོཾ་ཨཱཿཧཱུཾ་སརྦ་པཉྩ་ཨ་མྲྀ་ཏ་ལ་ཁཱ་ཧི༔
བསྟོད་པ་ནི༔ ཧྲཱིཿ འཕོ་འགྱུར་གཉིས་མེད་རོལ་པ་ཆེན་པོའི་མདངསཿ འགག་མེད་མི་གཡོ་མཉམ་ཉིད་མཁའ་ཀློང་ལས༔ ཡེ་གདངས་ཆེན་པོའི་ཡོན་ཏན་
ལྷུན་གྲུབ་ལ༔ རྒྱལ་བ་ཡེ་ནས་དགྱེས་པ་ཆེན་པོར་གྱུར༔ ཛཔ་ནི༔ ཐུགས་ཀར་ཡེ་ཤེས་སེམས་དཔའ་ཚོན་གང་བ༔ དེའི་ཐུགས་ཀར་ཧྲཱིཿ  ཡིག་མཐར་སྐོར་
དུ༔ གསང་སྔགས་སྙིང་པོས་བསྐོར་ཞིང་འོད་ཟེར་འཕྲོས༔ ཨོཾ་ཧྲཱིཿ  བཛྲ་ཀྲོ་ཏ་ཧྱ་གྲཱི་ཝ་ཧུ་ལུ་ཧུ་ལུ་ཧཱུཾ་ཕཊ༔ རང་ཉིད་དམ་དབྱེ་སོགས། བརྒྱ་རྩ་བཟླས་ལ། མཆོད་

བསྟོད་འབྲུ་གསུམ་གྱིས་མཆོད་ཡོན་ཕུལ་ཏེ་འོད་ཞུ་བྱ༔ ༈ གསུམ་པ་མཁའ་འགྲོ་ཡང་། གོང་ལྟར་ལ། ལྷ་བསྐྱེད་ནི། པདྨ་ཉི་ཟླ་བམ་རོའི་སྟེང་༔ སེམས་ཉིད་ཉ་ལྡང་ལྟ་བུའི་
ཧྲཱིཿ མཁའ་འགྲོ་ཡོངས་འདུས་གཙོ་མོ་མཆོག༔ བདག་ཉིད་རྡོ་རྗེ་རྣལ་འབྱོར་མ༔ ཞལ་གཅིག་ཕྱག་གཉིས་དམར་ནག་མདོག༔ ཕྱག་གཡས་ཟངས་གྲི་
ནམ་མཁར་ཕྱར༔ གཡོན་པས་ཐོད་ཁྲག་ཐུགས་ཀར་འཛིན༔ ཁྲོ་ཞལ་སྤྱན་གསུམ་སྡང་མིག་བསྒྲད༔ སྨིན་མ་ཁྲོ་གཉེར་གྲུ་གསུམ་བསྡུས༔ དབུ་སྐྲ་དམར་
སེར་གྱེན་དུ་འཁྱིལ༔ ཐུར་སིལ་སྐུ་སྟོད་ཁྱབ་པར་གཏིབས༔ སྤྱི་གཙུག་རྟོག་མེད་ཕག་ཞལ་འཕྱོར༔ གཞོན་ཚུལ་ནུ་མ་བྷ་ག་རྒྱས༔ རིན་ཆེན་དུར་ཁྲོད་
རུས་པས་བརྒྱན༔ དཔའ་བོ་སྦས་ཚུལ་ཁ་ཊཾ་འཁྱུད༔ མེ་རླུང་འོད་ལྔ་འཁྲིག་པའི་དབུས༔ དམ་ཚིག་ཡེ་ཤེས་དབྱེར་མེད་གསལ༔ སྤྱི་གཙུག་སངས་རྒྱས་

༄༅། །མཁའ་འགྲོ་དཀར༔ མགྲིན་པར་པདྨ་མཁའ་འགྲོ་དམརཿ སྙིང་གར་རྡོ་རྗེ་མཁའ་འགྲོ་མཐིང་༔ ལྟེ་བར་རིན་ཆེན་མཁའ་འགྲོ་སེར།
གསང་བར་ལས་ཀྱི་མཁའ་འགྲོ་ལྗང་༔ དམ་ཚིག་ཡེ་ཤེས་དབྱེར་མེད་ཀུན༔ མ་བསྐྱེད་རྫོགས་པའི་ཚུལ་དུ་བསྲེ༔ ཧཱི ཀློང་གྲོལ་སོགས་གྱུརཿ ཛཔ་ནི༔
ཡེ་ཤེས་སེམས་དཔའི་ཐུགས་སྲོག་ཧཱིཝཡིག་དམར་ནག་གི་མཐའ་སྐོར་དུ་སྔགས་ཀྱི་ཕྲེང་བ་གཡས་ཕྱོགས་སུ་བསྐོར་བར་བསམ། རང་ཉིད་སོགས། འདི་ཀུན་ལ་སྦྱར་རོ།།
ཨོཾ་བཛྲ་བཱཻ་རོ་ཙ་ན་ཡེ༔ སརྦ་ཡོ་གི་ནི༔ ཧ་རི་ནི་སཿ སརྦ་ཌཱཀྐི་ནི༔ ཙིཏྟ་ཧྲིཾ་ཧྲིཾ་ཛ་ཛ༔ སརྦ་ཀརྨ་སིདྡྷི་ས་མ་ཡ་ཧཱུཾ་སྭཱ་ཧཱ༔ བརྒྱ་རྩ་བཟླས། མཆོད་བསྟོད།
འབྲུ་གསུམ་གྱིས་མཆོད་ཡོན་ཕུལ་ནས་འོད་ཞུ་བྱ། མེ་དབང་ལ་སྒྲུབ་པ་འདིའི་ཆོག་མཆན། ༈ བཞི་པ་མཁའ་འགྲོ་སྨེ་བརྩེགས་ནི། ན་མོ༔ ཕྱོགས་བཅུའི་སངས་རྒྱས་དཀོན་མཆོག་

གསུམ༔ བླ་མ་ཡི་དམ་མཁའ་འགྲོ་དང་༔ ཆོས་སྐྱོང་དམ་ཅན་རྒྱ་མཚོ་ལ༔ བདག་ནི་གུས་པས་སྐྱབས་སུ་མཆི༔ ཧྲཱིཿ མར་གྱུར་འགྲོ་བ་ཀུན་དོན་དུ༔
བླ་མེད་སྔགས་ཀྱི་སྒོར་ཞུགས་ནས༔ཕྲིན་ལས་རྣམ་བཞི་གང་འདུལ་གྱིས༔ འགྲོ་བའི་དོན་ལ་བརྩོན་པར་བྱ༔ ཞེས་པའི་སྐྱབས་སེམས་འདི་རང་གཞུང་ལ་མེད་པ་ཀུན་ལ་སྦྱར་དགོས་
པས་ཤེས་པར་བྱའོ།། ཨོཾ་ཤུ་ནྱ་སོགས། བྷྲུྃ་ལས་གཞལ་ཡས་མཚན་ཉིད་རྫོགས་པའི་དབུས༔ སྟོང་པའི་ངང་ལས་རང་སེམས་ཧཱུཾ་མཐིང་ལས༔ མེ་འབར་དངོས་
འཛིན་མཚན་མའི་ཉམས་གྲིབ་བསྲེག༔ ཚུར་འདུས་རང་ཉིད་མཁའ་འགྲོ་སྨེ་བ་བརྩེགས༔ སྐུ་མདོག་མཐིང་ཁ་ཞལ་གཅིག་ཕྱག་གཉིས་པ༔ ཕྱག་གཡས་ཆོས་
འབྱུང་དམར་པོ་ནམ་མཁར་གདེངས༔ གཡོན་པས་ཁྲུས་བུམ་མཐིང་ཀ་ཐུགས་ཀར་འཛིན༔ ཞབས་གཉིས་གཡས་བརྐྱང་གཡོན་བསྐུམ་རོལ་པས་འགྱིངས༔ ཧྲཱིཿ

༄༅། །ཕྱོགས་དུས་ཞིང་གི་སངས་རྒྱས་བྱང་སེམས་ཀྱི༔ ཐུགས་རྗེའི་ཟེར་མདངས་ཁྲོ་བོའི་སྐུར་གྱུར་ནས༔ དམ་ཚིག་སེམས་དཔའ་འདི་ལ་
པ་གཉིས་མེད་དུ༔ ཐིམ་ནས་འགྲོ་བའི་ཉམས་གྲིབ་བསལ་དུ་གསོལ༔བཛྲ་ས་མ་ཡ་ཛ་ཛ༔ ཨ་ཏི་པཱུ་ཧོ༔ པྲ་ཏི་ཛ་ཧོ༔ ཨརྒྷཾ་པ་ཏྱཾ་པུཥྤེ་དྷཔྤེ་ཨཱ་ལོ་ཀེ་གྷནྡྷེ་
ནཻ་ཝི་ཏུ་ཤཔྟ་པུཙྪ་ཧོ༔ ཧྲཱིཿ དུས་གསུམ་རྒྱལ་བ་ཀུན་གྱི་ཕྲིན་ལས་བདག༔ འགྲོ་བའི་ཉམས་གྲིབ་མ་ལུས་ཞི་མཛད་པའི༔ མཁའ་འགྲོའི་རྒྱལ་པོ་སྨྲ་བ་
བརྩེགས་པ་ཞེས༔ ལྷ་མཆོག་ཐུགས་རྗེ་ཅན་ལ་ཕྱག་འཚལ་བསྟོད༔ ཁྱེད་ཀྱི་འཁོར་ཚོགས་འབྱུང་བའི་ལྷ་མོ་ལྔ༔ དག་བྱེད་ཁྲུས་ཀྱི་བུམ་པ་ཕྱག་ན་བསྣམས༔
ཉམས་སྒྲིབ་མི་གཙང་དྲི་མ་ཁྲུས་པར་མཛོད༔ དཀྱིལ་འཁོར་རྫོ་གས་པའི་དཔལ་ལ་ཕྱག་འཚལ་བསྟོད༔ འདི་སྐབས་རྣམས་སུ་ཡེ་ཤེས་སེམས་དཔའ་རང་འདྲ་ཚོན་གང་བ་རེ་སྒོམ་དགོས་

པ་གབ་པ་ཡིན་གསུངས་པ་ངེས་པར་བྱ་དགོས་སོ། །མཆན། ཐུགས་ཀར་ཉི་མའི་གདན་ལ་ཧཱུཾ་ཡིག་མཐར༔ རྩ་བའི་གསང་སྔགས་སྙིང་པོ་འདི་ཡིས་བསྐོར༔ ཨོཾ་བྷུར་ཙི་ཙིར་
ཁཾ་བི་མ་ན་སུ་ཨེ་རྩེ་མོ་ཀྲོ་ཏ་ཧཱུཾ་ཧཱུཾ་ཕཊ་སྭཱ་ཧཱ༔ བརྒྱ་རྩ། ༀ་གར་ཁཾ་ཙིར་ཁཾ་བཱི་མ་ན་སུ་ཨེ་ཙི་མོ་ཀྲོ་ཏ་ཧཱུཾ་ཧཱུཾ་ཕཊ་ཕཊ་སྭཱ་ཧཱ༔ ཉེར་ལྔ། ཨོཾ་ཨཱཿཧཱུཾ་ཨེ་བཾ་ལཾ་རཾ་ཡཾ་ཧ་
རི་ནི་ས་ར་ཙ་ཧྲཱི་ཡཿ  ཨེ་ཧོ་ཤུདྡྷེ་ཤུདྡྷེ༔ བི་ཧོ་ཤུདྡྷེ་ཤུདྡྷེ༔ ལཾ་ཧོ་ཤུདྡྷེ༔ རཾ་ཧོ་ཤུདྡྷེ༔ ཡཾ་ཧོ་ཤུདྡྷེ་ཤུདྡྷེ༔ ཨེ་བཾ་ལཾ་རཾ་ཡཾ་ཤུདྡྷེ་ཤུདྡྷེ་བི་མ་ལེ་བི་མ་ན་སེ་ཨ་ཨ་
པ ཨ བཅུ་གསུམ་བཟླས། མཆོད་བསྟོད། གང་ཞིག་བདག་སོགས་རྣམ་གཡེངས་དབང་སོང་ན༔ དཀྱིལ་འཁོར་ལྷ་ཚོགས་མཆོད་བསྟོད་བཟླས་པ་དང་༔ སྔགས་
དང་ཏིང་འཛིན་མ་ཚང་ཡེངས་ལ་སོགསཿ དཀྱིལ་འཁོར་ལྷ་ཚོགས་རྣམས་ལ་མཐོལ་ཞིང་བཤགས༔ དཀྱིལ་འཁོར་ལྷ་ཚོགས་ཐུགས་དང་འགལ་གྱུར་ན༔

༄༅། །བཟོད་པར་བཞེས་ལ་ཚངས་པའི་དངོས་གྲུབ་སྩོལ༔ འབྲུ་གསུམ་འོད་ཞུ་བྱ། ༈ ལྔ་པ་རྣམ་འཇོམས་ནི༔ ན་མོ༔ རྐང་གཉིས་
གཙོ་བོ་མཚན་དང་དཔེ་བྱད་ལྡན༔ འདོད་ཆགས་བྲལ་བ་ཞི་གྱུར་དམ་པའི་ཆོས༔ ཚོགས་ཀྱི་མཆོག་རབ་འཕགས་པའི་དགེ་འདུན་ལ༔ བདག་ནི་གུས་པས་
ཕྱག་འཚལ་སྐྱབས་སུ་མཆི༔ མ་གྱུར་འགྲོ་བ་མཁའ་ཁྱབ་སེམས་ཅན་རྣམས༔ དུས་མིན་འཆི་རྐྱེན་མ་ལུས་བཟློག་པ་དང་༔ འཇིགས་པ་བརྒྱད་སོགས་ནད་
གདོན་ཞི་བའི་ཕྱིར༔ བདག་ནི་རྣམ་འཇོམས་སྒྲུབ་པར་སེམས་བསྐྱེད་དོ༔ ཨོ་ཤུ་ནྱ༴ བྷྲཱུྃ་ལས་བྱུང་བའི་རིན་ཆེན་གཞལ་ཡས་ཁང་༔ གྲུ་བཞི་སྒོ་བཞི་ཆོས་
འཁོར་རྒྱན་རྣམས་རྫོགས༔ དེ་དབུས་པདྨ་ཟླ་བའི་གདན་སྟེང་དུ༔ ཧཱུཾ་ཡིག་ལྗང་གུར་འོད་འཕྲོས་འཕགས་པ་མཆོད༔ ཚུར་འདུས་བདག་ཉིད་རྣམ་པར་འཇོམས་

པའི་སྐུ༔ ཁྲོ་འཛུམ་ལྗང་སྔོན་ཞལ་གཅིག་ཕྱག་གཉིས་པ༔ ཕྱག་གཡས་སྣ་ཚོགས་རྡོ་རྗེ་ཐུགས་ཀར་བརྟེན༔ གཡོན་དེའི་ཡུ་བ་བྱས་པའི་དྲིལ་བུ་འཛིན༔ དར་
དཀར་སྟོད་གཡོགས་དམར་པོའི་ཤམ་ཐབས་ཅན༔ རིན་ཆེན་རྒྱན་ཆ་སྣ་ཚོགས་སྐུ་ལ་རྫོགས༔ ཞབས་གཉིས་རྡོ་རྗེའི་སྐྱིལ་ཀྲུང་འགྱིང་བར་བཞུགས༔ ཧྲཱིཿ
ཞིང་ཁམས་ལྕང་ལོ་ཅན་གྱི་གནས་མཆོག་ནས༔ རྒྱལ་བའི་ཐུགས་སྤྲུལ་གསང་བདག་རྡོ་རྗེ་འཛིན༔ བདག་སོགས་འགྲོ་བའི་བར་ཆད་སེལ་ཕྱིར་དུ༔ བརྩེ་བར་
དགོངས་ལ་གནས་འདིར་སྤྱན་འདྲེན་ནོ༔ གསང་བའི་བདག་པོ་ཐུགས་རྗེའི་རང་བཞིན་ཅན༔ གསོལ་འདེབས་བུ་ལ་ཐུགས་རྗེ་བརྩེར་དགོངས་ནས༔ འདིར་
བྱོན་ཉི་ཟླ་པདྨའི་གདན་ཁྲི་ལ༔ བཞུགས་ནས་བདག་ལ་དགྱེས་པའི་ཞལ་བཟང་སྟོན༔ ས་མ་ཡཱ་ཏིཥྛ་ལྷན༔ བཅོམ་ལྡན་ཐུགས་རྗེ་ཆེར་ལྡན་གསང་བདག་ལ༔

༄༅། །སྒོ་གསུམ་དད་མོས་གུས་པས་ཕྱག་བགྱིའོ༔ དངོས་འབྱོར་ཡིད་སྤྲུལ་མཆོད་པའི་སྤྲིན་ཕུང་ཚོགས༔ ནམ་མཁའ་གང་བ་རྣམ་པར་འཇོམས་
ལ་འབུལ༔ ཨརྒྷཾ་པཏྱཾ་པུཥྤེ་དྷུཔྤེ་ཨ་ལོ་ཀེ་གྷནྡྷེ་ནཻ་ཝི་དྱ་ཤཔྟ་པུཙྪ་ཧོཿ  མཆོད་ཡོན་བདུན་དང་རྒྱལ་སྲིད་བཀྲ་ཤིས་བརྒྱད༔ ཀུན་བཟང་རྣམ་ཐར་སྤྲིན་གྱི་ཕུང་
པོ་འདི༔ རྒྱལ་བ་ཐུགས་རྗེའི་རང་བཞིན་ཅན་ལ་འབུལ༔ བཞེས་ནས་འགྲོ་ཀུན་ཚོགས་གཉིས་རྫོགས་གྱུར་ཅིག༔ ཨོཾ༔ ཆོས་སྐུ་ཞི་ཞལ་ལོངས་སྐུའི་རྒྱན་
རྣམས་རྫོགས༔ སྤྲུལ་སྐུ་རྣམ་འགྱུར་དུ་མས་གཞན་དོན་མཛད༔ སྐུ་གསུམ་འཆང་བའི་སྤྱན་གསུམ་འགྲོ་ལ་གཟིགསཿ གསང་བདག་རིགས་ཀུན་འདུས་ལ་
ཕྱག་འཚལ་བསྟོད༔ ཐུགས་ཀར་ཉི་ཟླའི་གདན་སྟེང་གནམ་ལྕགས་ཀྱི༔ རྡོ་རྗེ་རྩེ་དགུའི་ལྟེ་བར་ཧཱུཾ་ཡིག་མཐར༔ གསང་སྔགས་རྒྱལ་པོའི་ཕྲེང་བས་བསྐོར་

བར་བསྒོམ་༔ ཨོཾ་བཛྲ་ཙཎྜ་བཛྲ་ཀྲོ་ཏ་ཡ་ཧུ་ལུ་ཧུ་ལུ་ཏིཥྛ་ཏིཥྛ། བྷནྡྷ་བྷནྡྷ་ཧ་ན་ཧ་ན་ཨ་མྲྀ་ཏེ་ཧཱུཾ་ཕཊ༔ ཉེར་ལྔ་བཟླ། མཆོད་བསྟོད། འོད་ཞུ་བྱ། ༈ དྲུག་པ་ཁྲོ་
བོ་བདུད་རྩི་འཁྱིལ་པ་ནི༔ ན་མོ༔ ཕྱོགས་བཅུའི་སངས་རྒྱས་སོགས། ཤུ་ནྱ་ཏ་སོགས། མཚན་རྫོགས་དཀྱིལ་འཁོར་དབུས་སུ་པད་ཉིའི་སྟེང་༔ སྟོང་ཉིད་
སྙིང་པོ་ཧཱུཾ་ཡིག་ལྗང་གུ་ཤར༔ ལས་བསྐྱེད་ཁྲོ་རྒྱལ་བདུད་རྩི་འཁྱིལ་པ་ལྗང་༔ ཞལ་གཅིག་ཕྱག་གཉིས་དར་དང་རིན་ཆེན་བརྒྱན༔ ཤེས་རབ་ཐོགས་མེད་
གཅོད་པའི་རལ་གྲི་ཡི༔ ཕྲིན་ལས་རྣམ་བཞི་སྣ་ཚོགས་རྡོ་རྗེ་འཛིན༔ ཁྲོ་ལ་གཤེ་ཞིང་འཛུམ་པའི་སྙིང་རྗེར་ལྡན༔ འབར་བའི་གར་སོགས་དུར་ཁྲོད་དཔལ་
ཆས་བརྒྱན༔ ཧཱུཾ༔རྒྱལ་བ་རྣམས་ཀྱི་གང་ལ་གང་འདུལ་གྱིས༔ ཞི་དང་ཁྲོ་བོར་གར་བསྒྱུར་ཕྲིན་ལས་བདག༔ མཐུ་སྟོབས་ནུས་པའི་མཛད་པ་ཕྲིན་ལས་

༄༅། །ཀྱི༔ བདུད་རྩི་འཁྱིལ་པའི་རྣམ་པར་གཤེགས་སུ་གསོལ༔ བཛྲ་ས་མ་ཡཱ་ཛ་ཛ༔ཧཱུཾ༔ཡེ་ཤེས་ལྷ་ཚོགས་གདུལ་བྱ་འདུལ་བྱེད་
ཀྱིས༔ དཀྱིལ་འཁོར་གསུམ་དང་དབྱེར་མེད་བཞུགས་པར་འཚལ༔ དམ་ཚིག་ལྷ་ལ་ཡེ་ཤེས་དབང་བསྐུར་བས༔ གཉིས་མེད་མཉམ་པར་རོལ་པའི་རྒྱས་
གདབ་བོ༔ ས་མ་ཡཱ་ཏིཥྛ་ལྷན༔ ཧྲཱིཿ དད་པ་མཆོག་གི་རང་བཞིན་གྱིས༔སྒོ་གསུམ་དད་པས་ཕྱག་བགྱི་ན༔ ཐུགས་རྗེ་རོལ་པ་མཁྱེན་བརྩེའི་རླབས༔
དངོས་གྲུབ་བདག་ལ་དབབ་པར་མཛོད༔ ན་མོ་པུ་རུ་ཤ་ཡ་ཧོ༔ ཧཱུཾ༔ རྒྱལ་བ་རྣམས་ནི་འདོད་པའི་སྐྱོན་བྲལ་ཡང་༔ བདག་སོགས་འགྲོ་ཀུན་ཚོགས་གཉིས་
རྫོགས་པའི་ཕྱིར༔ དངོས་འབྱོར་བློ་ཡིས་བགྱིས་པའི་ཚུལ་བཞིན་སྤྲུལ༔ ཚོགས་གཉིས་མྱུར་རྫོགས་བསོད་ནམས་ཚོགས་ཐོབ་ཤོག༔ ཨོཾ་ཨཱཿ   བཛྲ་ཨརྒྷཾ་པ་དྱཾ་

པཥྤེ་དྷུཔྤེ་ཨ་ལོ་ཀེ་གྷནྡྷེ་ནེ་ཝཾ་ཏུ་ཤཔྟ་རུ་པ་ཤཔྟ་གྷནྡྷེ་ར་སྱ་སྤརྴེ་ཧཱུཾ་སྭཱ་ཧཱ༔ ཧྲཱིཿ རྩ་བརྒྱད་སྟོང་སྦྱར་བསྒྲུབ་པའི་ཨ་མྲྀ་ཏ༔ དུག་ལྔ་འཁོར་བ་བསྒྲལ་བའི་ཁྲག་
ཆེན་པོ༔ རབ་མཛེས་དཔལ་གྱི་གཏོར་མ་བརྗིད་ལྡན་འབུལ༔ བསོད་ནམས་ཡེ་ཤེས་འབྲས་བུ་མངོན་གྲུབ་ཤོག༔ ཨོཾ་ཨཱཿཧཱུཾ་མ་ཧཱ་སརྦ་པཉྩ་རཀྟ་བ་ལིངྟ་ལ་
ཁཱ་ཧྲཱིཿ བཅོམ་ལྡན་དྲག་པོ་རྔམ་པའི་སྐུར་གྱུར་པའི༔ མཐུ་སྟོབས་རྫོགས་པའི་ཕྲིན་ལས་རྔམ་པའི་སྐུ༔ ཆེ་མཆོག་ཀུན་གྱི་ཕྲིན་ལས་འདུས་པའི་དཔལ༔ ཁྲོ་རྒྱུ
རྒྱལ་བདུད་རྩི་འཁྱིལ་ལ་ཕྱག་འཚལ་བསྟོད༔ ཧཱུཾ༔ཁྲོ་རྒྱལ་སྐུ་ཡི་ཐུགས་ཀའི་ཉི་གདན་དབུས༔ གསང་སྔགས་འདུ་འཕྲོའི་གསང་ཆེན་བཅུད་བླང་སྟེ༔ སྐུ་
གསུང་ཐུགས་བཅུད་མཚོན་བྱེད་ཞུ་བའི་རྒྱུན༔ དཀྱིལ་འཁོར་གསུམ་གྱི་སྣོད་ཀྱིས་འཛིན་པར་གྱུར༔ ཐུགས་ཀར་ཉི་སྟེང་ཧཱུཾ་ལྗང་སྔགས་ཀྱིས་བསྐོར༔ ཨོ་

༄༅།།བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཊ༔ བརྒྱ་རྩ། ཨོཾ་བཛྲ་ཨ་མྲྀ་ཏ་ཨོཏ་ཏ་ཀ་ཧཱུཾ་ཕཊ། བརྒྱ་རྩ། མཆོད་བསྟོད། འོད་ཞུ་བྱ། །

༄༅། ། །ལྷག་པའི་ལྷ་ཀུན་ལ་འཇུག་པའི་ཐོག་མར་སྐྱབས་སུ་འགྲོ་བ་འདི་ལྟར་བྱ། ན་མོ༔ ཕྱོགས་བཅུའི་སངས་རྒྱས་དཀོན་མཆོག་གསུམ༔ བླ་མ་ཡི་དམ་མཁའ་
འགྲོ་དང་༔ ཆོས་སྐྱོང་དམ་ཅན་རྒྱ་མཚོ་ལ༔ བདག་ནི་གུས་པས་སྐྱབས་སུ་མཆི༔ སེམས་བསྐྱེད་པ་ནི། ཧྲཱིཿ མ་གྱུར་འགྲོ་བ་ཀུན་དོན་དུ༔ བླ་མེད་སྔགས་
ཀྱི་སྒོར་ཞུགས་ནས༔ཕྲིན་ལས་རྣམ་བཞིས་གང་འདུལ་གྱི༔ འགྲོ་བའི་དོན་ལ་བརྩོན་པར་བྱ༔ དཀྱུས་ནས་སྐྱབས་སེམས་བྱ་ཞེས་པ་ཀུན་ལ་འདི་སྦྱར་རོ༔ བཀྲ་ཤིས་པར་གྱུར་ཅིགg
༈ དཀྱུས་ཀྱི་བཟླས་དམིགས་ཀྱི་འཕྲོར་ཀུན་ལ་འདི་སྦྱར་རོ།། རང་ཉིད་དམ་ཡེ་དབྱེར་མེད་ཀྱི། །རིག་མདངས་ཆུ་ནང་ཟླ་གཟུགས་བཞིན། །དཀྱིལ་འཁོར་བུམ་པ་
རྫས་རྣམས་ལ། །མ་འདྲེས་ཡོངས་རྫོ་གས་ངོ་བོ་གསལ། །འོད་ཟེར་འཕྲོས་འདུས་ཐུགས་རྒྱུད་བསྐུལ། །དོན་གཉིས་ལྷུན་གྱིས་གྲུབ་པར་བསམ། ༈

རྩ་སྔགས་མཐར། ཨ་ཝེ་ཤ་ཡ༔ སྟཾ་བྷ་ཡ༔ ར་ར་ར་ར༔ ས་མ་ཡ་ཧཱུྃ༔ ཨཛྷིཾ་ཨེ༔ ཨེ་ཨ་ར་ལི༔ ཧྲཱིཾ་ཧྲཱིཾ་ཕེཾ་ཕེཾ༔ མིག་དར་སྦྱིན་པ། ཨོཾ་ཙཀྵུ་བྷནྡྷ་ཝ་ར་
མ་ན་ཡཻ་ཧཱུྃ། མེ་ཏོག་སྦྱིན་པ། ཨ་ཁཾ་ཝི་ར་ཧཱུྃ། མེ་ཏོག་ཕུལ་བ། པྲ་ཏི་ཙ་ཧོ། མིག་དར་དབྱེ་བ། བཛྲ་པྲ་ཝེ་ཤ་ཡ་ཧཱུྃ། དགེའོ།།

༄༅། །བདུན་པ་མེ་ལྟར་འབར་བ་ནི༔ སྐྱབས་སེམས། ཤུ་ནྱ་ཏ༴ པད་ཉིའི་སྟེང་དུ་རང་སྣང་ཧཱུཾ་ཡིག་ལས༔ རྡོ་རྗེ་མེ་དང་ཉི་མ་འབར་བའི་སྐུ༔
མཐིང་ཁ་འབར་མཁྲེགས་ཞལ་བཞི་ཕྱག་བརྒྱད་པ༔ གཡས་ན་རྡོ་རྗེ་རལ་གྲི་འཁོར་ལོ་མདའ་༔ དྲིལ་བུ་གཞུ་དང་ཞགས་པ་ཁ་ཊྭཱཾ་གཡོན༔ དབུ་སྐུ་མེ་ལྟར་
རབ་འཇིགས་སྦྲུལ་གྱིས་བརྒྱན༔ གཡས་བརྐྱང་ཁྱབ་འཇུག་ཆུང་མར་བཅས་པ་མནན༔ ཧཱུཾ༔ བདེ་གཤེགས་ཡེ་ཤེས་ཐུགས་ཀྱི་དྲག་པོའི་སྐུརཿ ཕྲིན་ལས་ཡེ་
ཤེས་རྔམ་པའི་མཐུ་རྩལ་གྱིས༔ རྡོ་རྗེ་མེ་དང་ཉི་མ་འབར་བ་ཆེ༔ བཀའ་འཁོར་བསྲུངས་མར་བཅས་པ་སྤྱན་འདྲེན་ནོ༔ བཛྲ་ས་མ་ཡ་ཛ་ཛ༔ ཧཱུཾ༔ ཡོན་
ཏན་དད་པ་དྲག་པོའི་ཞལ་ཡས་ཁང་༔ རྔམ་བརྗིད་ཐོད་པ་འབར་བའི་གཞལ་ཡས་སུ༔ སྔགས་ཀྱི་གསང་ཆེན་རྔམ་བརྗིད་བཞུགས་པར་འཚལ༔ བསྲུངས་

བཟློག་སྔགས་ཀྱི་ཕྲིན་ལས་རྟག་ཏུ་མཛོད༔ ས་མ་ཡཱ་ཏིཥྛ་ལྷན༔ ཨོཾ་ཨརྒྷཾ་སོགས་ནས། ཤཔྟ་རཱུ་པ་ཤཔྟ་གྷནྡྷེ་ར་ས་སྤཪྴེ༔ ཨོཾ་མ་ཧཱ་སརྦ་པཉྩ་རཀྟ་བྷ་ལིངྟ་ལ་
ཁཱ་ཧི༔ ཧྲཱིཿ རྡོ་རྗེ་སྙིང་པོ་ལས་བྱུང་དྲག་པོ་ཆེ༔ མེ་དང་ཉི་མ་འབར་བའི་ཆོས་སྐུར་མཐིང་༔ ལོངས་སྐུ་ཚད་མེད་ཞལ་བཞི་འགྲོ་ལ་ཆགས༔ རྣམ་ཐར་
བརྒྱད་ཀྱི་ཕྲིན་ལས་ཕྱག་རྒྱ་བསྒྱུརཿ མ་རུངས་བགེགས་ཚོགས་འདུལ་ལ་ཕྱག་འཚལ་བསྟོད༔ ཧཱུཾ༔ ཐབས་ཤེས་ཉི་ཟླ་བསྐྱེད་པའི་ས་བོན་ལས༔ ཡོངས་
གྱུར་སྟོབས་ཆེན་རྔམ་པའི་ཧེ་རུ་ཀ རང་བྱུང་དྲག་སྔགས་སྒྲ་ཡི་ཕྲིན་ལས་ཀྱིས༔ རྣམ་བཞིའི་གང་འདུལ་ལས་རྣམས་གྲུབ་པའོ༔ སྙིང་གར་ཐབས་ཀྱི་ཉི་མར་
ཧཱུཾ༔ སྔགས་ཀྱི་འཁོར་བར་འཕྲོས་པའི་ཟེར༔ ཞི་རྒྱས་དབང་དྲག་ཕྲིན་ལས་མཛད༔ སླར་ཡང་མ་བཅོས་རྩ་བར་འདུས༔ ཨོཾ་བཛྲ་ཛྭ་ལ་ཨ་ན་ལར་ཀ་ཧཱུཾ༔

༄༅། ། །བརྒྱ་རྩ་བཟླ། མཆོད་བསྟོད། འོད་ཞུ་དུ། ༈ བརྒྱད་པ་བགེགས་མཐར་བྱེད་ནི༔ སྐྱབས་སེམས། ཤུ་ནྱ་ཏ༴ པད་ཉིའི་སྟེང་དུ་རང་སྣང་ཧཱུཾ་ཡིག་
ལསཿ སྟོབས་ཆེན་ཁྲོ་བོ་ཆེན་པོ་བགེགས་མཐར་བྱེད༔ དྲག་སྔོན་ཞལ་གཅིག་ཕྱག་གཉིས་རྡོ་རྗེ་ཕྱར༔ གཡོན་པས་སྡིགས་མཛུབ་དང་བཅས་ཞགས་པ་འཛིན༔
སྦྲུལ་སྟག་རིན་ཆེན་བརྒྱན་རྫོགས་གཡོན་བརྐྱང་བཞེངས༔ ཧཱུཾ༔ བདག་སོགས་རྩོད་དུས་སྡུག་བསྔལ་ཉམ་ཐག་གི༔ མགོན་གྱི་མཆོག་ཏུ་བསྐུལ་བའི་བཅོམ་ལྡན་
འདས༔ གསང་བདག་ཁྲོ་བོའི་རྒྱལ་པོ་བགེགས་མཐར་བྱེད༔ འཁོར་བཅས་བདག་གི་མགོན་དུ་གཤེགས་སུ་གསོལ༔ བཛྲ་ས་མ་ཡཱ་ཛ་ཛ༔ ཧཱུཾ༔ སྟོབས་
ཆེན་རྔམ་པའི་ཁྲོ་བོ་བགེགས་མཐར་བྱེད༔ རང་གིས་སེམས་བསྐྱེད་དག་པའི་དཔུང་དང་བཅས༔ དེང་འདིར་གདུལ་བྱའི་ཟུག་རྔུ་འབྱིན་ཕྱིར་དུ༔ གསོལ་བ་

འདེབས་པའི་ཡུལ་འདིར་བཞུགས་པར་འཚལ༔ ས་མ་ཡ་ཧོཿ གསོལ་ཞིང་ཐུགས་རྗེ་བསྐུལ་ཕྱིར་ཕྱག་བགྱིའོ༔ ན་མོ་པུ་རུ་ཤ་ཡ་ཧོ༔ རང་སྣང་མི་ཟད་
རྒྱན་གྱི་མཆོད་པ་མཆོག༔ བཅོམ་ལྡན་ཇི་ལྟར་དགྱེས་བཞིན་ལྷུན་གྲུབ་འབུལ༔ ཨོཾ་བཛྲ་ཨརྒྷཾ་སོགས་ནས། ཤཔྟ་རུ་པ་ཤཔྟ་གྷནྡྷེ་ར་ས་སྤུཪྴེ༔ ཨོཾ་མ་ཧཱ་སརྦ་
པཉྩ་མ་ཧཱ་རཀྟ་མ་ཧཱ་བ་ལིངྟ་ལ་ཁཱ་ཧི༔ ཧཱུཾ༔ གསང་ཆེན་རིགས་སྔགས་མཐུ་སྟོབས་རྫོགས་པའི་སྐུ༔ ཐབས་ཀྱི་རྡོ་རྗེ་ཤེས་རབ་ཞགས་པ་འཛིན༔ གང་འདུལ་
ཕྲིན་ལས་རྒྱན་དང་ཆ་ལུགས་རྫོགསཿ མཐུ་རྩལ་ཆེ་བཙན་རྫོགས་ལ་ཕྱག་འཚལ་བསྟོད༔ ཧཱུཾ༔ སྐུ་མཆོག་ཐུགས་སུ་རིགས་སྔགས་གསུང་གི་བཅུད༔ དབྱེར་
མེད་རྫོགས་པའི་ཕྲིན་ལས་སྟོབས་འདུས་ཀྱིས༔ གདོན་བགེགས་ལོག་འདྲེན་ཕྱེ་མ་རྡུལ་ཕྲན་ལྟར༔ རྟག་ཏུ་འབར་ཁྲོ་རྔམ་འཁོར་འདུ་འབྲལ་མེད༔ ཨོཾ་ཨཱ༔

༄༅། །བིགྷྣན་ཏྲ་ཀྲིཏ་ཧཱུཾ༔ བརྒྱ་རྩ་བཟླས། མཆོད་བསྟོད། བསྐུལ་པ་ནི༔ ཧཱུཾ་ཧཱུཾ་ཧཱུཾ༔ ཡེ་ཤེས་རྔམ་པའི་ཁྲོ་རྒྱལ་དབྱིངས་ནས་བཞེངས༔ རྟག་ལྟའི་
དགྲ་བགེགས་སྐྱེ་བ་མེད་པར་སོད༔ ཆད་ལྟའི་ལོག་སྒྲིབ་འགག་པ་མེད་པར་བཤིག༔ གཉིས་འཛིན་གདོན་བགེགས་སྟོང་པའི་ཀློང་དུ་བྲུབ༔ འོད་ཞུ་བྱ། །
དགུ་པ་རི་ཁྲོད་མ་ནི༔ སྐྱབས་སེམས། ཤུ་ནྱ་ཏ༴ པཾ་ལས་གནམ་ལྕགས་ལས་གྲུབ་པའི༔ གཞལ་ཡས་དབུས་སུ་བདུད་བཞིའི་སྟེང་༔ རང་ཉིད་རི་ཁྱོད་མ་ཡི་སྐུ༔
ཞལ་གསུམ་ཕྱག་དྲུག་ཞབས་བཞི་བསྒྲད༔ དབུས་ལྗང་གཡས་དཀར་གཡོན་དམར་ཞལཿ གཡས་གསུམ་རྡོ་རྗེ་དགྲ་སྟྭ་མདའ༔ གཡོན་གསུམ་སྡིགས་མཛུབ་
ཞགས་པ་ཤིང་༔ དར་དཀར་ཤིང་ལོ་སྟོད་གཡོགས་དང་༔ སྟག་ཤམ་རིན་ཆེན་སྦྲུལ་གྱིས་བརྒྱན༔ པཾ༔ རྒྱལ་བ་རྣམས་ཀྱི་ཕྲིན་ལས་རྗེས་ཆགས་པའི༔

མངོན་པར་འཕྲོས་པའི་གསང་འཛིན་རི་ཁྲོད་མ༔ འགྲོ་བའི་སྡུག་བསྔལ་སེལ་པའི་སེམས་བསྐྱེད་ལྡན༔ འཕགས་མ་འགྲོ་བའི་དོན་དུ་སྤྱན་འདྲེན་ནོ༔ བཛྲ་
ས་མ་ཡ་ཛ་ཛ༔ པཾ༔ ཐུགས་རྗེའི་དབང་གིས་བྱོན་པའི་སྐུ༔ དམ་ཚིག་དབང་གིས་བཞུགས་པར་འཚལ༔ དད་པའི་གདུལ་བྱ་རྗེས་འཛིན་ཅིང་༔ བརྩེ་
བའི་བསྲུང་སྐྱོབས་མ་བྲལ་ཞིག༔ ས་མ་ཡཱ༔ ཏིཥྛ་ལྷན༔ ཨོཾ༔ དངོས་འབྱོར་ཡིད་སྤྲུལ་མཆོད་པ་ཆེའི༔ བདག་གཞན་ཚོགས་གཉིས་རྫོགས་པར་ཤོག༔
ཨོཾ་ཨཱཿབཛྲ་ཨརྒྷཾ་སོགས་ནས། ཤཔྟ་པུཙྪ་ཧོ༔ གང་ལ་ནད་དང་སྡུག་བསྔལ་ཞི་མཛད་པའི༔ ཐུགས་རྗེ་ཆེན་པོ་བཅོམ་ལྡན་རི་ཁྲོད་ལ༔ གང་འདུལ་མཛད་པའི་
རྒྱན་དང་ཆ་ལུགས་རྫོགསཿ ནུས་ལྡན་ཕྲིན་ལས་མོ་ལ་ཕྱག་འཚལ་བསྟོད༔ ཐུགས་ཀར་པཾ་ཡིག་མཐའ་བསྐོར་དུ༔ རྩ་བའི་སྔགས་ཀྱིས་བསྐོར་བར་བསྒོམ༔

༄༅། །ཨོ་པི་ཤ་ཙི་པརྫུ་ཤ་ཝ་ར་སརྦ་ཨུ་པ་པྲ་ཤ་པ་ཎི་སྭཱ་ཧྭ༔ བརྒྱ་རྩ་བཟླ། མཆོད་བསྟོད། འོད་ཞུ་བྱ། ༈ བཅུ་པ་གདུགས་དཀར་མོ་ཅན་ནི༔ སྐྱབས་སེམས།
ཤུ་ནུ༴ ཨོཾ༔ པད་ཟླའི་སྟེང་དུ་ཨོཾ་དཀར་ལས་བྱུང་བའི༔ འཕགས་མ་གདུགས་དཀར་ལྷ་མོ་སྐུ་མདོག་དཀརཿ དཀར་སྔོ་དམར་བའི་ཞལ་གསུམ་ཕྱག་དྲུག་
ཞལ་རེར་སྤྱན་ནི་གསུམ་གསུམ་ལྟ་སྟངས་གཟིགས༔ འཁོར་ལོ་མདའ་དང་ལྕགས་ཀྱུ་གཡས་ན་འཛིན༔ རྡོ་རྗེ་གཞུ་དང་ཞགས་པ་གཡོན་ན་འཛིན༔ དར་དང་
རིན་ཆེན་རྒྱན་རྫོགས་སྐྱིལ་ཀྲུང་བཞུགས༔ ཨོཾ༔ བདག་སོགས་མ་རིག་ལས་དང་རྐྱེན་དབང་གིསཿ རྣམ་པར་འཚེ་བ་སྐྱོབ་མཛད་འབོད་པའི་མགོན༔ དེ་
བཞིན་གཤེགས་པའི་དབུ་ལས་བྱུང་བ་ཡི༔ འཕགས་མ་འགྲོ་བའི་དོན་དུ་སྤྱན་འདྲེན་ནོ༔ བཛྲ་ས་མ་ཡ་ཛ་ཛཿ ཨོ༔ རྒྱལ་བའི་དབུ་ལས་བྱོན་པའི་བཅོམ་

ལྡན་མ༔ མཁྱེན་དང་ཡེ་ཤེས་བརྩེ་བའི་བདག་ཉིད་ཅན༔ སྐྱོང་པར་འོས་པའི་དད་པའི་འབྲས་བུའི་ཡུལ༔ དེ་ལ་ཐུགས་རྗེས་རོལ་པའི་གཟི་མདངས་ཕོབ༔
ས་མ་ཡཱ་ཏིཥྛ་ལྷན༔ ཨོ༔ དད་པ་བློ་ཡིས་མངོན་པར་སྤྲུལ་པ་ཡིས༔ རྒྱལ་ཡུམ་གང་ལ་དགྱེས་ཤིང་གཟིགས་པ་བཞིན༔ འདོད་འབྱུང་འབྲས་བུའི་མཆོད་
སྤྲིན་འབུལ་ལགས་ན༔ འགྲོ་ཀུན་བསོད་ནམས་ལོ་འབྲས་རྒྱས་པར་ཤོག༔ ཨོཾ་ན་མཿསརྦ་ཏ་ཐཱ་ག་ཏ་བཛྲ་ཨརྒྷཾ་སོགས་ནས་ཤཔྟ་པུཙྪ་ཧོ༔ འཕགས་མ་གདུགས་
དཀར་ལྷ་མོ་བཅོམ་ལྡན་མ༔ རྒྱལ་བའི་དབུ་ལས་སྤྲུལ་པའི་ཡ་མཚན་ཅན༔ རྣམ་པར་འཚེ་དང་རིགས་སྔགས་བཟློག་མཛད་མ༔ རྒྱལ་བའི་འབྱུང་གནས་ཁྱོད་ལ་
ཕྱག་འཚལ་བསྟོད༔ ཐུགས་ཀར་ཟླ་བའི་སྟེང་དུ་ཨོཾ་ཡིག་གི་མཐའ་བསྐོར་དུ་སྔགས་ཀྱི་ཕྲེང་བས་གཡོན་དུ་བསྐོར་བར་བསྒོམ༔ ཨོ་སི་ཏ་ཏ་པ་ཏྲཻ༔ བརྒྱ་རྩ་བཟླས།

༄༅། །ཐུགས་ཀྱི་རིག་མདངས་འོད་ཟེར་ཕྲེང་བ་འཁོར༔ བདེ་གཤེགས་མཆོད་ཅིང་འགྲོ་དྲུག་ལས་སྒྲིབ་སྦྱངས༔ ཨོ་སི་ཏ་ཏ་པ་ཏྲེེཿ ཨ་པ་ར་
ཙིཏྟ་སརྦ་གྲ་ཧ་ཨ་ནུ་ས་ཏྲ་ས་ཏྲ་ས་ཡཱ༔ ཧ་ན་ཧ་ན༔ དྲུཾ་དྲུཾ་ཧཱུཾ་ཧཱུཾ་ཕཊ་ཕཊ་སྭཱ་ཧཱ༔ ཉེར་ལྔ། མཆོད་བསྟོད། འོད་ཞུ་བྱ༔ ༈ བཅུ་གཅིག་ཕྱག་རྡོར་ནི༔ སྐྱབས་སེམས།
ཨོཾ་ཤུ་ནྱ་ཏ༴་སོགས། སྟོང་པའི་ངང་ལས་པདྨ་ཉི་མའི་གདན་སྟེང་དུ༔ ཧཱུཾ་ཡིག་མཐིང་ནག་ཡོངས་སུ་གྱུར་པ་ལས༔ བདག་ཉིད་གསང་བའི་བདག་པོ་རྡོ་རྗེ་འཛིན༔
སྐུ་མདོག་མཐིང་ནག་ཞལ་གཅིག་ཕྱག་གཉིས་པ༔ ཕྱག་གཡས་གནམ་ལྕགས་རྡོ་རྗེ་རྩེ་དགུ་པཿ རྭ་ལས་མེ་འབར་ནམ་མཁའི་དབྱིངས་སུ་ཕྱར༔ གཡོན་པས་
སྡིགས་མཛུབ་ཐུགས་ཀར་གཏད་པ་ནི༔ སྡིགས་མཛུབ་རྩེ་ལ་སྤྲུལ་པའི་ཁྱུང་ཆེན་ལྡིང་༔ ཞལ་གདངས་ལྗགས་འདྲིལ་སྨིན་མ་ཨག་ཚོམ་འབར༔ རལ་པ་གྱེན་

ཕྱར་སྤྱན་གསུམ་སྡང་མིག་གཟིརཿ གླང་ཆེན་སྟོད་གཡོགས་སྟག་ཤམ་སྨད་དུ་དཀྲིསཿ སྐུ་ལ་སྦྲུལ་རིགས་ལྔ་ཡིས་རྣམ་པར་བརྒྱན༔ ཞབས་གཉིས་དྲེགས་
པ་གཟའ་ཀླུའི་གདན་ལ་འགྱིང་༔ གནས་གསུམ་ཡི་གེ་གསུམ་ལས་འོད་འཕྲོས་པསཿ ལྕང་ལོ་ཅན་ནས་སྤྱན་དྲངས་གཉིས་མེད་བསྟིམ༔ ཨོཾ་བཛྲ་པ་ཎི་བཛྲ་
ས་མ་ཡ་ཛ་ཛ༔ ཧཱུཾ༔ དུས་གསུམ་སངས་རྒྱས་ཀུན་གྱི་མངོན་སྤྲུལ་ཞིང་༔ ཐུགས་རྗེ་ཆགས་པའི་སྐུ་མདོག་སྔོན་པོར་བཞུགསཿ འགྲོ་བའི་དོན་རབ་སྩོལ་
པབར་གསང་བའི་བདག༔ ལྕང་ལོ་ཅན་གྱི་གནས་ནས་སྤྱན་འདྲེན་ནོ༔ ས་མ་ཡཱ་ཏིཥྛ་ལྷན༔ ཨརྒྷཾ་སོགས་ནས་ཤཔྟ་པུཙྪ་ཧོ༔ དངོས་འབྱོར་ཡིད་སྤྲུལ་མཆོད་ཅིང་
བསྟོད་པའི་ལྷ༔ དུས་གསུམ་རྒྱལ་བའི་ཐུགས་སྤྲུལ་གསང་བའི་བདག༔ མི་འགྱུར་མཐིང་ནག་དྲག་པོར་སྐུར་བཞེངས་ནས༔ མི་སྲུན་འདུལ་བར་མཛད་ལ་

༄༅།        །ཕྱག་འཚལ་བསྟོད༔ ཐུགས་མཆོག་འགྱུར་མེད་གང་ལ་གང་འདུལ་ཕྱིརཿ སྤྲུལ་སྟག་རིན་ཆེན་རྒྱན་གྱིས་རྣམ་པར་བརྒྱན༔ དྲེགས་པ་
འདུལ་ཕྱིར་རྡོ་རྗེ་ཁྱུང་ཆེན་བསྣམས༔ ཞབས་གཉིས་གཟའ་ཀླུ་བསྣོལ་བའི་གདན་ལ་འགྱིང་༔ སྟོབས་ཆེན་གསང་བའི་བདག་ལ་ཕྱག་འཚལ་བསྟོད༔ ཐུགས་
ཀར་གནམ་ལྕགས་རྡོ་རྗེའི་ལྟེ་བར་ཧཱུཾ༔ དེ་མཐར་སྔགས་ཀྱི་ཕྲེང་བས་བསྐོར་བར་བསྒོམ༔ ཨོཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ༔ བརྒྱ་རྩ། ཨོཾ་བཛྲ་སརྦ་དུཥྚན་
ཏ་ཀ་ཧ་ན་ད་ཧ་པ་ཙ་ཧཱུཾ་ཕཊ༔ བཏགས་པ་ཉེར་ལྔ། མཆོད་བསྟོད། འོད་ཞུ་བྱ༔ ༈ བཅུ་གཉིས་པ་ཁྲོ་བོ་རྨེ་བརྩེགས་ནི༔ སྐྱབས་སེམས། ཤུ་ནྱ་ཏ༴ ཧཱུཾ༔ པད་
ཉིའི་སྟེང་དུ་སྐད་ཅིག་དྲན་རྫོགས་ཀྱི༔ ཁྲོ་བོའི་རྒྱལ་པོ་སྨེ་བ་བརྩེགས་པ་ནི༔ མཐིང་དཀར་དམར་བའི་ཞལ་གསུམ་ཕྱག་དྲུག་པ༔ ཞལ་གདངས་ལྗགས་

འདྲིལ་མཆེ་གཙིགས་ཁྲོ་གཉེར་བསྡུསཿ ཞལ་རེ་སྤྱན་ནི་གསུམ་གསུམ་རབ་ཏུ་གདངས༔ སྨྲ་ར་སྨིན་མ་དམར་སེར་མེ་ལྟར་འབར༔ དབུ་སྐྲ་རལ་པ་ཁམ་སེར་
གྱེན་དུ་བརྗེ་སཿ རྡོ་རྗེ་རྒྱ་གྲམ་རྩེ་ལྔ་ལྕགས་ཀྱུ་གཡས༔ རྡོ་རྗེ་དབྱུག་པ་ཞགས་པ་སྡིགས་མཛུབ་གཡོན༔ ཕྱག་རྒྱར་སྦྱར་ཞིང་རང་འདྲའི་ཚ་ཚ་འཕྲོ༔ རབ་
ཁྲོས་ཞབས་གཉིས་ཉི་མའི་སྟེང་དུ་བསྒྲད༔ སྐུ་ལས་མེ་འབར་གསུང་ལས་སྔགས་སྒྲ་སྒྲོགསཿ མཐུ་སྟོབས་ཉམས་གྲིབ་ཐུལ་བའི་སྐུར་གྱུར་ཏོ༔ ཧཱུཾ༔ ཁྲོ་
རྒྱལ་ཡོངས་ཀྱི་སྟོབས་འདུས་ནི༔ ཡེ་ཤེས་རྩལ་གྱི་ཟེར་མངའ་བའི༔ རབ་ཁྲོས་སྨེ་བརྩེགས་འཁོར་དང་བཅས༔ འགྲོ་བའི་དོན་དུ་སྤྱན་འདྲེན་ནོ༔ བཛྲ་
ས་མ་ཡ་ཛ་ཛ༔ ཧཱུཾ༔ རབ་ཁྲོས་ཁྲོ་རྒྱལ་ཐུགས་རྗེ་ཅན༔ འགྲོ་བའི་དོན་དུ་བྱོན་པ་ལེགས༔ བདག་སོགས་བྱིན་གྱིས་རླབས་པའི་ཕྱིར༔ དཀྱིལ་འཁོར་

༄༅། །གསུམ་དང་དབྱེར་མེད་བཞུགས༔ ས་མ་ཡཱ་ཏིཥྛ་ལྷན༔ ཧཱུཾ༔ བདག་སོགས་མགོན་དང་སྐྱབས་ཕྱིར་དུ༔ ཐུགས་རྗེ་སྐྱོང་བར་རབ་
བསྐུལ་ཕྱིར༔ སྒོ་གསུམ་དད་པས་ཕྱག་འཚལ་ལོ༔ འགྲོ་བའི་སྒྲིབ་པ་སྦྱོང་དུ་གསོལ༔ ན་མོ་པུ་རུ་ཤ་ཡ་ཧོཿ ཧཱུཾ༔ ཡེ་ཤེས་ལྷ་ལ་གཙང་སྨེ་རྟོག་བྲལ་
ཡང་༔ བདག་སོགས་བསོད་ནམས་ཡེ་ཤེས་ཚོགས་ཐོབ་ཕྱིར༔ སྣ་ཚོགས་མཆོད་པ་ཁྲོ་རྒྱལ་དགྱེས་ཕྱིར་འབུལ༔ འགྲོ་ཀུན་ཚོགས་གཉིས་མྱུར་རྫོགས་སངས་
རྒྱས་ཤོག༔ ཨོཾ་ཨཱཿཧཱུཾ་བཛྲ་ཨརྒྷཾ་སོགས་ནས། ཤཔྟ་རཱུ་པ་ཤཔྟ་གྷནྡྷེ་ར་ས་སྤཪྴེ་མ་ཧཱ་སརྦ་པཉྩ་ཨ་མྲྀ་ཏ་རཀྟ་བྷ་ལིངྟ་ལ་ཁཱ་ཧི༔ ཧཱུཾ༔ ཞི་བས་གདུལ་དཀའ་དྲག་
པོའི་ཕྲིན་ལས་བདག༔ མཐུ་སྟོབས་རྔམ་པས་འགྲོ་བའི་ནད་སེལ་བའི༔ དྲག་པོ་ཁྲོ་བོའི་རྒྱལ་པོ་སྨེ་བ་བརྩེགས༔ དཔལ་མགོན་ཐུགས་རྗེ་ཅན་ལ་ཕྱག་འཚལ་

བསྟོད༔ ཐུགས་ཀར་ཉི་སྟེང་ཧཱུཾ་ཡིག་ལས༔ ཡེ་ཤེས་མེ་ཡི་ཚ་ཚ་འཕྲོ༔ བསྐོར་ཞིང་འཁོར་བའི་རིག་མདངས་ཀྱི༔ ཉམས་གྲིབ་ཐུལ་བའི་ངོ་བོར་གྱུར༔
ཨོཾ་བྷུར་ཀུམ་མ་ཧཱ་པྲ་མ་ན་ཡེ༔ བྷུར་རྩི་བྷིར་ཀི་བྷི་མ་ལེ་ཨུ་ཙུཥྨ་ཀྲོ་ཏ་ཧཱུཾ་ཕཊ༔ ཨོཾ་བཛྲ་བྷུར་ཀུམ་རི་ལི་ཤ་ཐར་ཤ༔ ཧུར་ཤི་བྷི་མ་ལེ་ཨུ་ཙུཥྨ་ཀྲོ་ཏ་ཧཱུཾ་ཧཱུཾ་ཕཊ་
ཕཊཿསྭཱ་ཧཱ༔ ཉེར་ལྔ། མཆོད་བསྟོད། འོད་ཞུ་བྱ། ༈ བཅུ་གསུམ་པ་ཁྲོ་བོ་ཁམས་གསུམ་རྣམ་རྒྱལ་ནི༔ སྐྱབས་སེམས། ཤུ་ནྱ་ཏ༴ པད་ཉིའི་སྟེང་དུ་རང་སྣང་ཧཱུཾ་
ཡིག་ལསཿ འཇིག་རྟེན་གསུམ་ལས་རྣམ་པར་རྒྱལ་བ་མཐིང་༔ ཞལ་བཞི་ཕྱག་བརྒྱད་ཁྲོ་ཞིང་སྒེག་པ་པོ༔ ནག་དཀར་སྔོ་དང་རྒྱབ་ཞལ་དམར་པོ་ལ༔ ༔
གསུམ་གསུམ་སྤྱན་གདངས་རྩ་ཕྱག་རྡོར་དྲིལ་འཛིན༔ ཧཱུཾ་མཛད་ཕྱག་རྒྱ་ཐུགས་ཀར་མཛད་པ་པོ༔ ལྷག་མ་གཡས་གསུམ་རལ་གྲི་ལྕགས་ཀྱུ་མདའ༔ གཞུ་

༄༅།        །དང་ཞགས་པ་རྡོ་རྗེ་གཡོན་ན་འཛིན༔ དར་དང་རིན་ཆེན་མེ་ཏོག་ཕྲེང་བས་བརྒྱན༔ གཡས་བསྐུམ་མགོ་བོ་རི་ཡི་ནུ་ཟུང་གནོན༔ གཡོན་
བརྐྱང་དབང་ཕྱུག་ཆེན་པོའི་མགོ་བོ་མནན༔ ཧཱུཾ༔ དད་པ་མཆོག་གི་དམ་ཚིག་བསྐུལ་བའི་ལྷ༔ བདེ་གཤེགས་དྲག་པོའི་རིགས་འདུས་མཐུ་སྟོབས་བདག །
ཁྲོ་རྒྱལ་ཁམས་གསུམ་རྣམ་པར་རྒྱལ་བ་ནི༔ རིགས་འདུས་འཁོར་བཅས་གནས་འདིར་གཤེགས་སུ་གསོལ༔ བཛྲ་ས་མ་ཡཱ་ཛ་ཛཿ རྩོད་དུས་འགྲོ་བའི་ལས་
ཉོན་འཕྲལ་རྐྱེན་གྱི༔ དྲི་མས་ལྷ་འདྲེའི་རིགས་སྔགས་གདུག་རྩུབ་ཀུན༔ དྲག་པོའི་ཚུལ་གྱིས་འདུལ་མཛད་ཡི་དམ་ལྷ༔ དཀྱིལ་འཁོར་གསུམ་དང་དབྱེར་མེད་
བཞུགས་སུ་གསོལ༔ བཛྲ་ས་མ་ཡཱ་ཏིཥྛ་ལྷན༔ སྒོ་གསུམ་དད་པས་བཏུད་དེ་ཕྱག་བགྱི་ན༔ ཡེ་ཤེས་མཁྱེན་ལྡན་བརྩེ་བས་བསྐུར་བཞེངས་ནས༔ བདག་

སོགས་སྔོན་ལས་འཕྲལ་རྐྱེན་བར་ཆད་བགེགས༔ རྣམ་པར་འཚེ་བའི་མིང་ཡང་མེད་པར་མཛོད༔ ཨ་ཏི་པཱུ་ཧོཿ པྲ་ཏི་ཛ་ཧོཿ ཨོཾ་བཛྲ་ཨརྒྷཾ་པཏྱཾ་སོགས་ནས།
ཤཔྟ་རུ་པ་ཤཔྟ་གྷནྡྷེ་ར་ས་སྤུཪྴེ༔ མ་ཧཱ་སརྦ་པཉྩ་ཨ་མྲྀ་ཏ་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་བ་ལིངྟ་ཁཱ་ཧི༔ བདེ་གཤེགས་རྣམས་ཀྱིས་གང་ལ་གང་
འདུལ་གྱིས༔ ཞི་བས་མ་ཐུལ་དྲག་པོའི་ཕྲིན་ལས་ཀྱིས༔ མ་རུངས་འདུལ་མཛད་ཁྲོ་རྒྱལ་ཧེ་རུ་ཀ༔ ཁམས་གསུམ་རྣམ་པར་རྒྱལ་ལ་ཕྱག་འཚལ་བསྟོད༔ ཧཱུཾ༔
གསང་ཆེན་རིགས་འདུས་སྐུ་མདོག་མཐིང་ཁའི་མདངསཿ ཚད་མེད་ཞལ་བཞི་ལས་བཞིའི་ཕྲིན་ལས་མཛད༔ རྣམ་པར་ཕྱག་རྒྱས་གང་འདུལ་མཚོན་ཆ་གདེངས༔
བརྐྱང་བསྐུམ་འཇིགས་པས་ལྷ་ཆེན་མནན་ལ་བསྟོད༔ ཐུགས་ཀར་ཧཱུཾ་ཡིག་མཐིང་ནག་གི་མཐར་རྩ་བའི་སྔགས་ཀྱིས་བསྐོར་བ་ལས་འོད་ཟེར་སྔོན་པོ་འཁོར་བའི་

༄༅། ། །ཟེར་ཐམས་ཅད་མཚོན་ཆའི་ཚ་ཚ་འཕྲོ་བར་བསྒོམ༔ ཨོཾ་སུམ་བྷ་ནི་སུམ་བྷ་ནི་ཧཱུཾ༔ གྷྲྀཧྞ་གྷྲྀཧྞ་ཧཱུཾ༔ གྷྲྀཧྞ་པ་ཡ་གྷྲྀཧྞ་པ་ཡ་ཧཱུཾ༔ ཨ་
ན་ཡ་ཧོཿ བྷ་ག་ཝན་བིདྱ་ར་ཛ་ཧཱུཾ་ཕཊ༔ ཉེར་ལྔ་བཟླ། མཆོད་བསྟོད། འོད་ཞུ་བྱ། ༈ བཅུ་བཞི་པ་མགོན་པོ་མི་འཁྲུགས་པ་ནི༔ མཆོག་གསུམ་རྒྱལ་བ་
བླ་མ་ལྷ་དང་བཅས༔ རྒྱལ་བ་སྲས་བཅས་རྣམས་ལ་སྐྱབས་སུ་མཆི༔ ངན་སོང་གསུམ་ལ་སོགས་པའི་སེམས་ཅན་གྱི༔ སྡིག་སྒྲིབ་སྦྱངས་ནས་བདེ་འགྲོ་ཐོབ་
བྱའི་ཕྱིར༔ བདག་གིས་མི་འཁྲུགས་མགོན་པོའི་བསྒོམ་བཟླས་བྱ༔ འགྲོ་ཀུན་སངས་རྒྱས་ས་ལ་རེག་གྱུར་ཅིག༔ ཤུ་ནྱ་ཏ༴ སྟོང་པའི་ངང་ལས་རིན་ཆེན་
གཞལ་ཡས་ཁང་༔ གྲུ་བཞི་སྒོ་བཞི་རྟ་བབས་ཆོས་འཁོར་དང་༔ གདུགས་དང་རི་དྭགས་དར་འཕྱང་ལ་སོགས་པ༔ མཚན་ཉིད་ཀུན་རྫོགས་དབུས་སུ་པད་

ཉིའི་གདན༔ དེ་སྟེང་བཅོམ་ལྡན་མགོན་པོ་མི་འཁྲུགས་པ༔ ཞལ་གཅིག་ཕྱག་གཉིས་གཡས་པས་ས་གནོན་དང་༔ གཡོན་པས་མཉམ་བཞག་མཐིལ་དུ་རྡོ་
རྗེ་འཛིན༔ ཤམ་ཐབས་ཆོས་གོས་དབུ་ཡི་གཙུག་ཏོར་འཕགས༔ འོད་འཕྲོས་རང་བཞིན་གནས་ནས་སྤྱན་འདྲེན་ནོ༔ ཧཱུཾ༔ རྒྱལ་བའི་ཞིང་ཁམས་མངོན་
པར་དགའ་བ་ནས༔ དུག་གསུམ་ནད་སེལ་བཅོམ་ལྡན་མི་འཁྲུགས་པ༔ ཕྱོགས་བཅུའི་རྒྱལ་བ་སྲས་དང་བཅས་པ་རྣམས༔ དེང་འདིར་བདག་གི་དད་པས་
སྤྱན་འདྲེན་གྱིས༔ ངན་འགྲོའི་སྡུག་བསྔལ་སྦྱངས་ཕྱིར་གཤེགས་སུ་གསོལ༔ བཛྲ་ས་མ་ཡཱ་ཛ་ཛ༔ དྲི་མེད་པདྨ་ཟླ་བའི་གདན་སྟེང་དུ༔ ངན་འགྲོའི་སྡུག་
བསྔལ་སྦྱོངས་ཕྱིར་བཞུགས་སུ་གསོལ༔ ས་མ་ཡཱ་ཏིཥྛ་ལྷན༔ ཨོཾ་བཛྲ་ཡཀྵ་ཧཱུཾ་སོགས། ཨརྒྷཾ་སོགས། ཕྱོགས་དུས་ཞིང་གི་མཆོད་ཡོན་ཞབས་བསིལ་འདི༔ ཀུན་

༄༅། །བཟང་མཆོད་པའི་ཕུང་པོར་ཡོངས་བཀང་ནས༔ བཅོམ་ལྡན་མགོན་པོ་མི་འཁྲུགས་པ་ལ་འབུལ༔ འགྲོ་ཀུན་སྒྲིབ་པ་སྦྱངས་ཕྱིར་བཞེས་
སུ་གསོལ༔ ཨརྒྷཾ་པ་ཏྱཾ་སོགས་ནས། ཤཔྟ་པུཙྪ་ཧོ༔ སངས་རྒྱས་ཐམས་ཅད་ཐུགས་རྗེ་འདུས་པའི་ཐུགས༔ སྐུ་མདོག་མཐིང་ཀ་ཞལ་གཅིག་ཕྱག་གཉིས་
པ༔ ཕྱག་གཡས་ས་གནོན་གཡོན་པས་མཉམ་བཞག་མཐིལ༔ རིགས་མཆོག་རྡོ་རྗེ་བསྣམས་ལ་ཕྱག་འཚལ་བསྟོད༔ ཁོང་ཁྲོའི་གྲིབ་ཀྱིས་ངན་འགྲོར་ལྟུང་
ངོ་ཞེས༔ ཁྲོ་བ་སྤངས་ནས་ཞི་བདེའི་ལམ་བཟང་བསྟན༔ མཉམ་ཉིད་གནས་བཅས་རྒྱལ་ལ་ཞལ་བཞེས་པའི༔ བརྩེ་ལྡན་ཐུགས་རྗེ་ཅན་ལ་ཕྱག་འཚལ་བསྟོད༔
ཕྱོགས་བཅུའི་སངས་རྒྱས་རྣམས་ཀྱི་སྤྱན་སྔ་རུ༔ ངན་སོང་སྡུག་བསྔལ་སྦྱོང་བར་དམ་བཅས་པའི༔ བརྩེ་བར་བཞེས་ལ་གང་ལ་གང་འདུལ་དུ༔ འགྲོ་ཀུན་སྒྲིབ་

པ་སྦྱངས་མཛད་ཁྱོད་ཕྱག་འཚལ༔ ཐུགས་ཀར་ཟླ་བའི་གདན་ལ་ཧཱུཾ་ཡིག་མཐིང་ཀའི་མཐར་སྔགས་ཕྲེང་འཁོར་བར་བསྒོམ༔ ཨོཾ་བཛྲ་ས་མནྟ་པ་ཏྲི་ཧཱུཾ༔ བརྒྱ་
རྩ༑ ན་མོ་རཏྣ་ཏྲ་ཡ་ཡཿ ཏདྱ་ཐཱ༔ ཨོཾ་ཀང་ཀ་ནི་ཀང་ཀ་ནི་རོ་ཙ་ནི་རོ་ཙ་ནི་ཏྲོ་ཊ་ནི་ཏྲོ་ཊ་ནི་ཏྲཱ་ས་ནི་ཏྲཱ་ས་ནི་པྲ་ཏི་ཧ་ན་པྲ་ཏི་ཧ་ན༔ སརྦ་ཀརྨ་པ་རཾ་པ་ར་ཎིར་
མེ་ཡེ་སྭཱ་ཧཱ༔ ཉེར་ལྔ་བཟླ། མཆོད་བསྟོད། འོད་ཞུ་བྱ། ༈ བཅོ་ལྔ་པ་སྤྱན་རས་གཟིགས་སེང་གེ་སྒྲ་ནི་སྐྱབས་སེམས༔ ཤུ་ནྱ་ཏ༴ སེང་ལས་སེང་གེ་དཀར་
མོའི་གདན་སྟེང་དུ༔ ཧྲཱིཿཡིག་དཀར་པོའི་འཕྲོ་འདུ་ལས་བྱུང་བའི༔ བདག་ཉིད་ཐུགས་རྗེ་ཆེན་པོ་སྤྱན་རས་གཟིགས༔ སྐུ་མདོག་དཀར་པོ་ཞལ་གཅིག་ཕྱག་
གཉིས་པ༔ ཕྱག་གཡས་གདན་གནོན་ཚུལ་དུ་ཁ་ཊྭཱཾ་འཛིན༔ ཁ་ཊྭཱཾ་ཁ་ལ་སྦྲུལ་གྱིས་རྣམ་པར་དཀྲིས༔ གཡོན་པས་པུས་མོའི་ཐད་དུ་སྦྲུལ་ཞགས་འཛིན༔ དར་

༄༅། །ལྗང་སྟོད་གཡོགས་དམར་པོའི་ཤམ་ཐབས་ཅན༔ སྣ་ཚོགས་རིན་ཆེན་རྒྱན་གྱིས་རྣམ་པར་སྤྲས༔ ཞབས་གཉིས་ཕྱེད་སྐྱིལ་རོལ་པའི་སྟབས་
ཀྱིས་བཞུགས༔ དེ་ལྟར་གསལ་བའི་གནས་གསུམ་ལས༔ འོད་ཟེར་དཀར་དམར་མཐིང་གསུམ་འཕྲོས༔ བདེ་ཆེན་པོ་ཏ་ལ་ཡི་གནས་མཆོག་ནས༔ ཡེ་
ཤེས་སེམས་དཔའ་སྤྱན་དྲངས་གཉིས་མེད་བསྟིམ༔ རང་གི་ཐུགས་ཀར་ཟླ་བའི་གདན་སྟེང་དུ༔ ཧྲི༔ཡིག་དཀར་པོ་ཚེག་དྲག་བཅས་པའི་མཐར༔ རྩ་བའི་
སྔགས་ཀྱིས་བསྐོར་བའི་འོད་ཟེར་འཁོརཿ ཨོཾ་ཨཱཿསེདྷ་ན་ཐཱ་ཧཱུཾ་ཕཊ༔ བརྒྱ་རྩ་བཟླ། མདུན་དུ་དཀྱིལ་འཁོར་བུམ་པ་དང་བཅས་པ༔ གཞལ་ཡས་མཚན་ཉིད་
རྫོགས་པའི་དབུས་སུ༔ སེང་ལས་སེང་གེ་དཀར་མོའི་གདན་ལ༔ ཐུགས་རྗེ་ཆེན་པོ་སེང་གེ་སྒྲ་ནི༔ སྐུ་མདོག་དཀར་གསལ་གངས་རི་ལྟ་བུ༔ རིན་ཆེན་

པདྨའི་རྒྱན་གྱིས་མཛེས་པ༔ ཞལ་གཅིག་ཕྱག་གཉིས་ཕྱག་གཡས་གདན་གནོན༔ གཡོན་པས་སྡིགས་མཛུབ་པུས་མོའི་ཐད་དུ༔ བསྒྲེངས་བའི་རྩེ་ལ་སྦྲུལ་
དཀར་རབ་དཀྲིས༔ རི་དྭགས་ལྤགས་པས་ནུ་མ་བཀབ་ཅིང་༔ སྐུ་སྨད་དར་དམར་སྟོད་གཡོགས་དང་བཅས༔ ཕྱེད་སྐྱིལ་ཞབས་གཉིས་མངོན་པར་འགྱིང་བའི༔
གནས་གསུམ་འབྲུ་ལས་འོད་ཟེར་འཕྲོས་པས༔ པོ་ཊ་ལ་ནས་སྤྱན་འདྲེན་ཛཿཧཱུཾ༔ བམ་ཧོས་གཉིས་མེད་རྟེན་ལ་བཞུགས་མཛོད༔ ཧྲཱིཿ རིག་མཆོག་དག་
པ་འོད་དཔག་མེད་མགོན་གྱི༔ དྲུང་དུ་འགྲོ་བ་འདུལ་བར་དམ་བཅས་པའི༔ ཐུགས་རྗེ་ཆེན་པོ་འཕགས་པ་སྤྱན་རས་གཟིགས༔ དེང་འདིར་འགྲོ་བའི་དོན་
ལ་སྤྱན་འདྲེན་ནོ༔ འགྲོ་བའི་ཉོན་མོངས་སེལ་བར་ཞལ་བཞེས་པའི༔ ཐུགས་རྗེ་བརྩེ་ལྡན་འཕགས་པ་སྤྱན་རས་གཟིགས༔ དེང་འདིར་འགྲོ་བའི་ཉོན་མོངས་

༄༅། །གྲིབ་སེལ་ཕྱིར༔ མ་ཐོགས་མྱུར་དུ་གནས་འདིར་གཤེགས་སུ་གསོལ༔ བཛྲ་ས་མ་ཡ་ཛ་ཛ༔ ཧྲཱིཿ དྲི་མེད་པདྨའི་གདན་ལ་བཞུགས་
སུ་གསོལ༔ པདྨ་ཀ་མ་ལ་ཡེ་སྭཱ༔ ཧྲཱིཿ ལུས་ངག་ཡིད་གསུམ་གུས་པས་ཕྱག་བགྱིའོ༔ ཨ་ཏི་པཱུ་ཧོཿ པྲ་ཏིཙྪ་ཧོ༔ ཨོཾ་བཛྲ་ཡཀྵ་ཧཱུཾ༔ ཨརྒྷཾ་སོགས།
ཧྲཱིཿ འགྲོ་བ་མ་རིག་སྒྲིབ་པས་རྨོངས་པའི་གྲིབ༔ ཐུགས་རྗེའི་སྤྱན་གྱིས་གཟིགས་པ་ཙམ་གྱིས་སེལ༔ ངན་སོང་སྡུག་བསྔལ་མྱ་ངན་ཟུག་རྔུ་ཡང་༔ ཐུགས་
རྗེས་སེལ་བར་མཛད་ལ་ཕྱག་འཚལ་བསྟོད༔ ཁྱེད་སྐུ་དྲན་པས་དམྱལ་བའི་ཟུག་རྔུ་སེལ༔ ཁྱེད་གསུང་ཐོས་པས་དམྱལ་བའི་སྐྱེ་སྒོ་གཅོད༔ ཐུགས་རྗེ་གཟིགས་
པ་ཙམ་གྱིས་འགྲོ་བ་རྣམསཿ ཐར་པའི་དྲུང་དུ་ཁྲིད་ལ་ཕྱག་འཚལ་བསྟོད༔ དྲི་མེད་སྐུ་ཡི་མདངས་ཀྱིས་གདོན་ཚོགས་ཞི༔ རྣམ་དག་གསུང་གི་ཟེར་གྱིས་སྒྲིབ་

གཉིས་འཁྲུ༔ མཁྱེན་བརྩེས་འགྲོ་ཀུན་སྨིན་ཅིང་གྲོལ་བར་མཛད༔ ཐུགས་རྗེ་སེང་གེ་སྒྲ་ལ་ཕྱག་འཚལ་བསྟོད༔ རྩལ་ཆེན་སེང་གེའི་སྟེང་ན་ཕྱེད་བསྐྱིལ་མཛད༔
སྣ་ཚོགས་རིན་ཆེན་རྒྱན་གྱིས་བརྒྱན་པ་པོ༔ ཕྱག་གཡས་གདན་གནོན་གཡོན་པས་སྦྲུལ་དཀར་སྒྲེངས༔ འགྲོ་བ་འདུལ་བར་མཛད་ལ་ཕྱག་འཚལ་བསྟོད༔ ༔ 
ཐུགས་ཀའི་ཟླ་བའི་གདན་གྱི་དབུས་སུ་ཧྲཱིཿཡིག་གི་མཐར་རྩ་བའི་སྔགས་ཀྱིས་བསྐོར་བར་བསྒོམ༔ ཨོཾ་ན་མོ་རཏྣ་ཏྲ་ཡཱ་ཡ༔ ན་མོ་ཨཱཪྻ་ཨ་ཝ་ལོ་ཀི་ཤྭ་ར་ཡ༔ བོ་
དྷི་སཏྭ་ཡ༔ མ་ཧཱ་ས་ཏྭ་ཡ༔ མ་ཧཱ་ཀ་རུ་ཎི་ཀཱ་ཡ༔ ཏཏྱ་ཐཱ༔ ཨོཾ་ཨ་ཀ་ཏྲི་བི་ཀ་ཊེ་ནི་ཀ་ཊེ༔ ཀ་ཊངྐ་ཊེ༔ ཀ་རོ་ཊེ་ཀ་རོ་ཊེ༔ བཱིཏྱེ་སྭཱ་ཧཱ༔ ཉེར་
ལྔ་བཟླས། མཆོད་བསྟོད། འོད་ཞུ་བྱ། ༈ བཅུ་དྲུག་པ་གཞན་གྱིས་མི་ཐུབ་པ་ནི༔ སྐྱབས་སེམས། ཤུ་ནྱ་ཏ༴ པད་ཉི་ཚོགས་བདག་སྟེང་དུ་ཨོཾ་སེར་ལས༔ རྒྱལ་

༄༅། །ཡུམ་འཕགས་མ་གཞན་གྱིས་མི་ཐུབ་མ༔ སེར་མོ་ཞལ་གཅིག་ཕྱག་གཉིས་སྤྱན་གསུམ་གཟིགས༔ ཕྱག་གཡས་ཐལ་མོ་བརྐྱང་སྟེ་ཕྱིར་
བའི་ཚུལ༔ གཡོན་པས་སྡིགས་མཛུབ་དང་བཅས་ཞགས་པ་འཛིན༔ དར་དང་རིན་ཆེན་རྒྱན་རྫོགས་གཡོན་བརྐྱང་བཞུགས༔ ཚངས་སོགས་ལྷ་ཡིས་བསྐོར་
བའི་གདུགས་འཛིན་གྱུརཿ ཨཾ༔ རྒྱལ་བའི་ཡུམ་གྱུར་ཡེ་ཤེས་དོན་གྱི་ལྷ༔ བཅོམ་ལྡན་དབུ་ནས་བྱོན་པའི་ཕྲིན་ལས་མོ༔ མ་འགགས་ཅིར་ཡང་བསྒྱུར་
བའི་སྐུར་སྣང་བའི༔ འཕགས་མ་འགྲོ་བའི་དོན་དུ་སྤྱན་འདྲེན་ནོ༔ བཛྲ་ས་མ་ཡ་ཛ་ཛ༔ ཨོྃ༔ དད་པ་མཆོག་གི་རང་བཞིན་གཞལ་མེད་ཁང་༔ མཁྱེན་
བརྩེའི་ཡུལ་གྱིས་གུས་པའི་གདུལ་བྱའི་ཞིང་༔ འདི་ལ་བཅོམ་ལྡན་ཐུགས་རྗེས་སྐྱོངས་བར་བཞུགས༔ དམ་ཚིག་ཡེ་ཤེས་གཉིས་མེད་མཉམ་པར་རོལ༔ ས་

མ་ཡཱ་ཏིཥྛ་ལྷན༔ དུས་གསུམ་རྒྱལ་ཡུམ་གཞན་གྱིས་མི་ཐུབ་མ༔ ཡོན་ཏན་མ་ལུས་རྒྱས་པའི་གཟི་འོད་འབར༔ མཁྱེན་ལྡན་མ་ལ་ཕྱག་འཚལ་སྐྱབས་སུ་མཆི༔
མི་མཐུན་རྐྱེན་གྱི་འཇིགས་པ་བསྐྱབ་ཏུ་གསོལ༔ ན་མོ་པུ་རུ་ཤ་ཡ་ཧོཿ ཧྲཱིཿ ཆོས་དབྱིངས་རྒྱལ་བའི་ཞིང་དང་ཡོན་ཏན་ནོརཿ ལྷ་མི་འཇིག་རྟེན་སྐྱོང་བའི་
དཔལ་འབྱོར་སོགསཿ རྒྱལ་ཡུམ་གང་ལ་དགྱེས་པ་ཇི་ལྟ་བུའི༔ མཆོད་པས་བདག་གཞན་ཚོགས་རྫོགས་འབྲས་ཐོབ་ཤོག༔ ཨོཾ་བཛྲ་ཨརྒྷཾ་པཏྱཾ་སོགས་ནས། ཤཔྟ་
པུཙྪ་ཧོ༔ ཨོཾ༔ ཡོན་ཏན་རབ་རྒྱས་ཐིག་ལེ་ཉག་གཅིག་ཞལ༔ ཐབས་ཤེས་ཕྱག་རྒྱས་གང་འདུལ་ཕྱག་མཚན་འཛིན༔ མཚན་དཔེས་རབ་བརྒྱན་གཡོན་
བརྐྱང་རོལ་པས་བཞུགས༔ ཚངས་སོགས་ལྷ་ཡིས་བསྐོར་ལ་ཕྱག་འཚལ་བསྟོད༔ ཐུགས་ཀར་ཟླ་དཀྱིལ་སྟེང་ཨཾ་སེར་པོའི་མཐར་སྔགས་ཀྱིས་བསྐོར་བར་བསྒོམ༔

༄༅། །ཨོྃ་ཨཾ་སྭཱ་ཧཱ༔ བརྒྱ་རྩ། ཨོཾ་ཨ་པ་ར་ཛི་ཏ་སརྦ་གྲ་ཧ་ཨ་ནུ་ཏྲ་ས་ཡ་ཏྲཱ་ས་ཡ༔ ཧ་ན་ཧ་ན༔ དྲུཾ་དྲུཾ༔ ཧཱུཾ་ཧཱུཾ་ཕཊ་ཕཊ་སྭཱ་ཧཱ༔ ཉེར་
ལྔ་བཟླ། མཆོད་བསྟོད། འོད་ཞུ་བྱའོ།། ༈ བཅུ་བདུན་པ་རྒྱལ་མཚན་རྩེ་མོ་ནི། སྐྱབས་སེམས། ཤུ་ནྱ་ཏ༴ པད་ཟླའི་སྟེང་དུ་དྷཾསེར་ལས་བྱུང་བའི༔ རྒྱལ་
མཚན་རྩེ་མོ་ལྷ་མོ་སྐུ་མདོག་སེར༔ ཞལ་བཞི་སེར་དཀར་དམར་སྟེང་དུད་ཁའི་མདངས༔ ཞལ་རེ་སྤྱན་གསུམ་ཁྲོ་ཞིང་ལྟོ་བ་འཕྱང་༔ ཕྱག་གཉིས་གཡས་ན་
རལ་གྲི་འཁོར་ལོ་དང་༔ ཞགས་པ་རྡོ་རྗེས་མཚན་པའི་གཏུན་ཤིང་གཡོན༔ རལ་བརྗེས་ཐོད་སྐམ་དབུ་རྒྱན་གཡོན་བརྐྱང་བཞུགསཿ དར་དང་རིན་ཆེན་སྣ་
ཚོགས་མཛེས་པས་བརྒྱན༔ དྷཱཾཿ རྒྱལ་བ་ཐམས་ཅད་ཡེ་ཤེས་ལས་བསྐྱེད་ཅིང་༔ ཡེ་ཤེས་ཀུན་གྱི་རྩེ་མོ་བཅོམ་ལྡན་མ༔ ཆོས་དབྱིངས་ཤེས་རབ་ཕ་རོལ་

ཕྱིན་མའི་ཡུམ༔ རྒྱལ་ཡུམ་གནས་འདིར་མྱུར་དུ་གཤེགས་སུ་གསོལ༔ བཛྲ་ས་མ་ཡ་ཛ་ཛ༔ ཧྲཱིཿ དད་པ་མཆོག་གི་ཉམས་དགའི་རྟེན་མཆོག་ལ༔ ཐུགས་
རྗེ་རོལ་པའི་གཟི་མདངས་དགྱེས་མཛད་ཅིང་༔ སྒྲུབ་མཆོག་གྲོགས་སུ་རྟག་ཏུ་བཞུགས་སོ་འཚལ༔ ས་མ་ཡ་ཧོ༔ ཧྲཱིཿ ཡེ་ཤེས་རྩེ་མོ་ཡོན་ཏན་བཀོད་པའི་
གཏེར༔ མཁྱེན་བརྩེས་རྗེས་སུ་སྐྱོང་ལ་གུས་ཕྱག་འཚལ༔ ན་མོ་པུ་རུ་ཤ་ཡ་ཧོཿ ཧྲཱིཿ ཡེ་ཤེས་ལྷ་ཚོགས་འདོད་པའི་སྐྱོན་བྲལ་ཡང་༔ བདག་སོགས་
འགྲོ་ཀུན་བསོད་ནམས་ཐོབ་བྱའི་ཕྱིར༔ ཆོས་དབྱིངས་ལྷ་ཡི་ལོངས་སྤྱོད་འཇིག་རྟེན་རྫས༔ ཇི་ལྟར་རྣམ་པར་དགྱེས་པའི་མཆོད་སྤྲིན་འབུལ༔ ཨོཾ་བཛྲ་ཨརྒྷཾ་
སོགས་ནས། ཤཔྟ་པུཙྪ་ཧོ༔ ཧཱུཾ༔ ལྷ་ཡི་བདུད་རྩི་པཉྩ་ཨ་མྲྀ་ཏ༔ ཌཱཀྐིའི་བརྟུལ་ཞུགས་དུ་མ་རོ་གཅིག་ཁྲག༔ འབྱོར་ཚོགས་གཏོར་མར་སྦྱར་བའི་དཔལ་

༄༅། །གཏོར་རྣམས༔ བསོད་ནམས་ཐོབ་ཕྱིར་ཡེ་ཤེས་ལྷ་ལ་འབུལ༔ ཨོཾ་ཨཱཿཧཱུཾ་མ་ཧཱ་སརྦ་པཉྩ་ཨ་མྲྀ་ཏ་མ་ཧཱ་རཀྟ་མ་ཧཱ་བྷ་ལིངྟ་ལ་ཁཱ་ཧི༔ ཡེ་
ཤེས་མངོན་པར་མཐོ་བའི་རྒྱལ་མཚན་རྩེར༔ ཡོན་ཏན་མཚན་དཔེའི་དཔུང་གིས་མངོན་པར་བསྟོད༔ ཕ་རོལ་གཡུལ་ལས་རྒྱལ་བའི་མཐུ་སྟོབས་བདག༔ ཡིད་
བཞིན་ལྷུན་པོ་ཁྱོད་ལ་ཕྱག་འཚལ་བསྟོད༔ ཐུགས་ཀར་དྷཱཾཿམཐར་སྔགས་ཀྱིས་བསྐོར༔ ཨོཾ་ན་མོ་བྷ་ག་ཝ་ཏེ་དྷྭ་ཛ་ཨ་གྲ་ཀེ་ཡུ་རེ་ས་ར་སྱ་ནྱ་བི་དྷྭཿས་ན་ཀ་སྭཱ་སོ་
ས་སྐྱ་པ་རི་སྦ་ལ་ནི་ཨུ་ལ་ཀ་མུ་ཁཾ་ཁ་ཁཱ་ཧི་ཁཱ་ཧི་པ་རི་ཐི་སེ་ནྱཾ་ཨ་ནནྟ་མུ་ཁེ་ན་ཨ་ནནྟ་བྷུ་ཛ་ན་ཧ་ར་ཧཱུཾ་ཧཱུཾ་ཕཊ་ཕཊ་སྭཱ་ཧཱ༔ མཆོད་བསྟོད། བསྐུལ་པ་ནི༔ མ་རིག་ཕ་རོལ་
རིག་མདངས་ཡེ་ཤེས་སྟོན༔ མ་ཤེས་དྲི་བསལ་ཤེས་བྱའི་སྣང་བ་བསྐྱེད༔ ཕ་རོལ་དཔུང་འཇོམས་རང་སྡེ་རྒྱས་པར་མཛོད༔ བར་ཆད་བགེགས་ཐུལ་གང་བསམ་

ལྷུན་གྲུབ་མཛོད༔ མཱ་ར་ཡ་ཧཱུཾ་ཧཱུཾ་ཧཱུཾ་ཕཊ༔ འོད་ཞུ་བྱ། ༈ བཅོ་བརྒྱད་པ་སྨན་བླ་ནི༔ ན་མོ༔ བདག་དང་མ་གྱུར་འགྲོ་བ་སེམས་ཅན་རྣམས༔ ཕྱོགས་
བཅུའི་བདེ་གཤེགས་བཅོམ་ལྡན་སྨན་བླ་ལ༔ སྒོ་གསུམ་མཆོད་འབུལ་གུས་པས་སྐྱབས་སུ་མཆི༔ སྔོན་ལས་འཕྲལ་རྐྱེན་ནད་ལས་བསྐྱབ་ཏུ་གསོལ༔ མཁའ་
མཉམ་སེམས་ཅན་ནད་དང་སྡུག་བསྔལ་ལས༔ གྲོལ་བར་བྱ་ཕྱིར་སྨན་བླའི་གོ་འཕང་བསྒྲུབ༔ གང་འདུལ་དམ་ཆོས་བདུད་རྩིའི་སྨན་མཆོག་གིས༔ མཁའ་
མཉམ་སྡུག་བསྔལ་ནད་ཀུན་ཞི་གྱུར་ཅིག༔ ཨཱ༔ གནས་ཡུལ་སྣོད་བཅུད་དག་པ་ལྷ་ཡི་ཞིང་༔ དངོས་པོའི་མཆོད་ཚོགས་ཀུན་བཟང་ནམ་མཁའི་མཛོད༔ སྣོད་
བཅུད་དག་པའི་རྒྱུ་མཆོག་ཧཱུཾ་མཐིང་ཀ༔ གདུལ་བྱར་ཕན་བདེའི་རིག་མདངས་འབྲལ་མེད་ཀྱི༔ ངོ་བོ་བཅོམ་ལྡན་མགོན་པོ་སྨན་གྱི་བླ༔ ཞལ་གཅིག་ཕྱག་

༄༅། །གཉིས་བཻཌཱུརྱ་ཡི་མདངས༔ རྟག་ཏུ་འགྲོ་དོན་སྤྲུལ་པའི་སྐུར་སྟོན་པའི༔ ཕྱག་གཡས་ཡོན་ཏན་བརྒྱད་ལྡན་ཨ་རུ་ར༔ མཆོད་སྦྱིན་
སྦྱིན་པས་ངོམས་པའི་མདངས་ཀྱིས་སྐྱོང་༔ ལྷུང་བཟེད་དབུས་སུ་རྣམ་པར་རྒྱལ་བ་གཡོན༔ ཡོན་ཏན་ཏིང་འཛིན་མི་གཡོ་ཕྲིན་ལས་ཀྱི༔ ཞི་བའི་སྨན་གྱིས་
སྲིད་མཚོ་མཉམ་པར་བཞག ལྷ་དང་དྲང་སྲོང་སེམས་དཔའི་ཚོགས་ཀྱིས་བསྐོར༔ ཀུན་ཀྱང་འགྲོ་བའི་སྡུག་བསྔལ་སྦྱངས་བར་བསམ༔ ཧཱུཾ༔ རྡུལ་གཅིག་
སྟེང་ན་རྡུལ་སྙེད་རྒྱལ་བའི་ཞིང་༔ གྲངས་མེད་ཞིང་གི་སངས་རྒྱས་སྲས་དང་འཁོརཿ རིགས་རྣམས་ཞི་ཁྲོ་ཐབས་ཤེས་དབྱེར་མེད་སོགསཿ མ་ལུས་སྨན་བླའི་
རྣམ་པར་སྤྱན་འདྲེན་ནོ༔ སྤོས་ཀྱི་ངད་ལྡང་རི་བོ་འབིགས་བྱེད་དང་༔ མ་ལ་ཡ་དང་རི་བོ་གངས་ཅན་སོགསཿ ཕོ་བྲང་བལྟ་ན་སྡུག་པའི་གཞལ་ཡས་ནས༔

ཐུགས་ཆེན་སྨན་གྱི་བླ་མ་སྤྱན་འདྲེན་ནོ༔ བཛྲ་ས་མ་ཡཱ་ཛ་ཛ༔ སྣང་སྲིད་ཀུན་བཟང་ཡངས་པའི་གཞལ་ཡས་ཁང་༔ བསམ་པ་ཕུན་ཚོགས་འདོད་ཡོན་ལྷུན་
གྲུབ་ཀྱི༔ དག་པ་རབ་འབྱམས་ཆེན་པོའི་དཀྱིལ་འཁོར་འདིརཿ བདེ་གཤེགས་སྨན་པའི་རྒྱལ་པོ་བཞུགས་སུ་གསོལ༔ ས་མ་ཡཱ་ཏིཥྛ་ལྷན༔ ཧཱུཾ༔ མཚན་
ཐོས་འགྲོ་བའི་དུག་གསུམ་སྒྲིབ་ཞི་ནས༔ འབྱུང་ལྔ་སྨན་གྱི་བདུད་རྩིས་འགྲོ་ཀུན་འཚོ༔ སངས་རྒྱས་ཕྲིན་ལས་རིགས་འདུས་ཐུགས་རྗེ་ཅན༔ སྐྱབས་མགོན་
བདེ་གཤེགས་སྨན་བླ་ལ་ཕྱག་འཚལ༔ ཨ་ཏི་པཱུ་ཧོཿ པྲ་ཏི་ཛ་ཧོཿ ཨོཾ་ཨཱཿཧཱུཾ༔ དུས་གསུམ་རྒྱལ་བའི་ཐུགས་རྗེ་དང་༔ ལྷ་ཀླུ་འཇིག་རྟེན་སྐྱོང་བ་གླིང་བཞིའི་
མཆོད་རྫསཿ མེ་ཏོག་པདྨ་ཨུཏྤལ་ལ་སོགས་མཛེས་པའི་གཟུགས་དང་༔ ཙནྡན་ཨ་ཀ་རུ་སོགས་དྲི༔ སྣང་གསལ་ཉི་ཟླ་ཡེ་ཤེས་གསལ་བ་དང་༔ ལུ་མ་ལྡིང་

༄༅། །ཀ་འབབ་ཆུ་དྲི་སྦྱར་བ༔ རྫ་རྔ་ཅང་ཏིལ་པི་ཝཾ་ཚིགས་སུ་བཅད་པ་གླུ་དབྱངས་ཀྱི་སྒྲ་སོགས་དང་༔ རེག་གི་བྱེ་བྲག་དབང་པོའི་རོལ་པའི་
མཆོད་ཚོགས་ཇི་སྲིད་འཁོར་བ་མ་སྟོང་གི་བར་དེ་སྲིད་དུ་རྟག་པར་ཀུན་ཏུ་བཟང་པོའི་མཆོད་པའི་སྤྲིན་དཔུང་ལྟར་འབུལ་ལོ༔ ཧཱུཾ༔ དུས་གསུམ་རྒྱལ་བའི་ཕྲིན་
ལས་སྨན་གྱི་བླ༔ སྲས་འཁོར་ཕྱོགས་བཅུའི་བདེ་གཤེགས་མཆོད་པའི་མཐུས༔ མཁའ་མཉམ་འགྲོ་བའི་ནད་རྣམས་ཞི་བ་དང་༔ དགའ་བདེ་སྤྱོད་ཅིང་ཀུན་
མཁྱེན་མྱུར་ཐོབ་ཤོག༔ ཨོཾ་ཨཱཿཧཱུཾ་ཨརྒྷཾ་སོགས་ནས། ཤཔྟ་ཨཱཿཧཱུཾ༔ ཧཱུཾ༔ སྟོབས་བཅུ་མངའ་བ་ཀུན་གྱི་དཔལ་ཡོན་ཅན༔ ཐུགས་རྗེ་ཀུན་ལ་ཁྱབ་པའི་བཅོམ་
ལྡན་འདས༔ འགྲོ་བའི་ནད་རྣམས་སེལ་བའི་སྨན་གྱི་བླ༔ བཻཌཱུརྱ་ཡི་འོད་ལ་ཕྱག་འཚལ་བསྟོད༔ གང་གི་ལས་ཉོན་འབྱུང་བ་འཁྲུགས་པའི་ནད༔ གང་

འདུལ་ཐུགས་རྗེའི་སྨན་གྱིས་ཞི་མཛད་ཅིང་༔ སྲིད་པའི་ལས་ཀུན་ཐུགས་རྗེ་བཅོམ་མཛད་པའི༔ བརྩེ་ལྡན་ཐུགས་རྗེ་ཅན་ལ་ཕྱག་འཚལ་བསྟོད༔ ནམ་དྲན་
མཆོད་བསྟོད་གསོལ་བ་བཏབ་པའི་མཐུས༔ ནམ་ཡང་ནད་དང་སྡུག་བསྔལ་མི་འབྱུང་ཞིང་༔ དགའ་བདེ་རྒྱལ་བའི་དགོངས་པ་མངོན་གྱུར་ནས༔ མྱུར་དུ་
ཀུན་མཁྱེན་གོ་འཕང་མངོན་གྱུར་ཤོག༔ རང་གི་ཐུགས་ཀར་རིགས་ཐམས་ཅད་འདུས་པའི་སྙིང་པོ་ཧཱུཾ་མཐིང་ཀའི་མཐར༔ ཨོཾ་ན་མོ་བྷ་ག་ཝ་ཏེ་གུ་རུ་བཻཌཱུརྱ་པྲ་
བྷ་ར་ཛ་ཡ༔ ཏ་ཐཱ་ག་ཏ་ཡ༔ ཨརྷ་ཏེ་སཾ་མྱག་སཾ་བྷུདྡྷ་ཡ༔ ཏདྱ་ཐཱ༔ ཨོཾ་བྷོ་དྷི་ས་ཏྭ་ཡ་མ་ཧཱ་ས་ཏྭ་ཡ༔ མ་ཧཱ་ཀ་རུ་ཎི་ཀཿ ཏཏྱ་ཐཱ༔ ཨོཾ་བྷེེ་ཥ་ཛྱེ་
མ་ཧཱ་བྷེ་ཥ་ཛྱེེ་རཱ་ཛ་ས་མུངྒ་ཏྱ་སྭཱ་ཧཱ༔ ཞེས་འོད་ཟེར་ཁ་དོག་སྣ་ཚོགས་རྒྱལ་བའི་ཞིང་ཁམས་རྣམས་སུ་འཕྲོས་པས་ཐུགས་རྗེའི་བྱིན་རླབས་ཐམས་ཅད་བདུད་རྩིའི་བཅུད་དང་བཅས་པ་བདག་གི་

༄༅། །ཐུགས་ཀའི་ཧཱུཾ་ཡིག་དང་ལྷུང་བཟེད་ཀྱི་ཨ་རུ་ར་རྣམ་པར་རྒྱལ་བ་ལ་ཐིམ༔ ཕྱོགས་བཅུའི་སངས་རྒྱས་ཀྱི་ཐུགས་རྗེ་ནུས་པའི་བྱིན་རླབས་ཡེ་ཤེས་མཐུ་སྟོབས་ཕྲིན་ལས་ཐམས་
ཅད་བཅུད་ལྡན་གྱིས་ནུས་པ་ལྟ་བུར་བདག་ལ་འདུས་པར་བསམ༔ ཡང་འོད་ཟེར་རིགས་དྲུག་གི་སེམས་ཅན་ཐམས་ཅད་ལ་ཕོག་པས་རང་རང་སོ་སོའི་སྡུག་བསྔལ་ཐམས་ཅད་ཞི་བར་བསྒོམ༔ ཁྱད་
པར་དམྱལ་བ་ཚ་བ་དང་གྲང་བ་སོགས་སྡུག་བསྔལ་གྱི་ནད་ཞི༔ ཡི་དྭགས་བཀྲེས་པ་དང་སྐོམ་པའི་ནད་ཞི༔ དུད་འགྲོ་གཅིག་གིས་གཅིག་ཟ་བ་སོགས་ཀྱི་ནད་ཞི༔ མི་འདུ་བ་རྣམ་བཞི་དང་སྔོན་
ལས་འཕྲལ་རྐྱེན་སྡུག་བསྔལ་གྱི་ནད་ཞི༔ ལྷ་མིན་འཐབ་རྩོད་མཚོན་གྱི་ནད་ཞི༔ ལྷ་འཆི་འཕོ་ལྟུང་བའི་ནད་ཞི་བར་བསྒོམ༔ ཉེར་ལྔ་བཟླ། མཆོད་བསྟོད། འོད་ཞུ་བུ། ༈ བཅུ་
དགུ་པ་རྣམ་རྒྱལ་མ་ནི༔ ན་མོ༔ ཕྱོགས་བཅུའི་སངས་རྒྱས་རྣམས་དང་དོན་དམ་ཆོས༔ ཕྱོགས་བཅུའི་ཞིང་གི་དགེ་འདུན་མ་ལུས་པ༔ བླ་མ་ལྷར་བཅས་

རྣམ་པར་རྒྱལ་མ་ལ༔ ལུས་ངག་ཡིད་གསུམ་གུས་པས་སྐྱབས་སུ་མཆི༔ འགྲོ་བའི་སྡུག་བསྔལ་མ་ལུས་ཞི་བ་དང་༔ བདེ་སྐྱིད་ཕུན་ཚོགས་བསྒྲུབ་པའི་ཡི་དམ་
ལྷ༔ རྣམ་པར་རྒྱལ་མ་སྒྲུབ་པའི་ཀློང་གྱུར་དུ༔ མི་འདའ་རྡོ་རྗེའི་དམ་ཚིག་བཟུང་བར་བྱ༔ ཤུ་ནྱ་ཏ་ཛྙཱ༔ བྷྲཱུཾ་ལས་གཞལ་ཡས་ཁང་པ་མཚན་ཉིད་ལྡན༔
དབུས་སུ་པདྨ་ཟླ་བའི་གདན་སྟེང་དུ༔ བྷྲཱུཾ་ལས་བསྐྱེད་པའི་ལྷ་མོ་སྐུ་མདོག་དཀར༔ སྐུ་གསུམ་མཚོན་བྱེད་དཀར་དམར་ལྗང་བའི་ཞལ༔ རྩ་ཕྱག་ཐུགས་ཀར་
རབ་བརྟན་ཕྱག་རྒྱའི་དབུས༔ སྣ་ཚོགས་རྡོ་རྗེ་བསྟོད་པའི་ཚུལ་དུ་འཛིན༔ དེ་འོག་གཉིས་ཀྱི་མཉམ་བཞག་ཕྱག་རྒྱའི་དབུས༔ འཆི་མེད་ཚེ་བུམ་བདུད་རྩིས་
བལྟམས་པ་འཛིན༔ ཚེ་བུམ་མཁའ་ནས་འདབ་བརྒྱད་ཟླ་བའི་སྟེང་༔ མི་འགྱུར་ཚེ་ཡི་དབང་ཕྱུག་སྣང་མཐའ་ཡས༔ ཞལ་འཛུམ་ཕྱག་གཉིས་མཉམ་བཞག་

༄༅། །དང་བཅས་བཞུགས༔ དེ་ལྟར་གསལ་བའི་གནས་གསུམ་ལས༔ དཀར་དམར་མཐིང་ཁའི་ཟེར་འཕྲོས་པས༔ རང་བཞིན་གནས་
ནས་སྤྱན་འདྲེན་ནོ༔ ཨེ་མ་ཧོ༔ ཕྱོགས་བཅུའི་སངས་རྒྱས་རྣམས་ཀྱི་ཡུམ་གྱུར་མཆོག༔ རྒྱལ་བའི་དབུ་ཡི་གཙུག་ནས་རྣམ་འཕྲུལ་ལཿ བརྩེ་ལྡན་བདག་
སོགས་འགྲོ་ལ་རབ་དགོངས་ནས༔ མ་ཐོགས་མྱུར་དུ་གནས་འདིར་གཤེགས་སུ་གསོལ༔ བཅོམ་ལྡན་འདིར་ནི་བྱོན་པ་ལེགས༔ བདག་ཅག་བསོད་ནམས་
སྐལ་བར་ལྡན༔ བདག་གི་བསོད་ནམས་སྤེལ་ཕྱིར་དུ༔ རྟེན་མཆོག་འདི་ལ་བརྟན་པར་བཞུགསཿ ས་མ་ཡཱ་ཏིཥྛ་ལྷན༔ མཆོད་ཡོན་བརྒྱད་དང་རྒྱལ་སྲིད་
རྣམ་པ་བདུན༔ རབ་འབྱམས་ཞིང་གི་མཆོད་ཚོགས་མ་ལུས་ཀུན༔ རྣམ་པར་རྒྱལ་མའི་ལྷ་ལ་མཆོད་འབུལ་ན༔ འགྲོ་ཀུན་བསོད་ནམས་སྤེལ་ཕྱིར་བཞེས་སུ་

གསོལ༔ ཨོཾ་ཨརྒྷཾ་པ་ཏྱཾ་སོགས་ནས། ཤཔྟ་པུཙྪ་ཧོ༔ རྒྱལ་བའི་ཡུམ་གྱུར་རྣམ་པར་རྒྱལ་མ་ནི༔ དྲི་མེད་རབ་དཀར་གངས་རི་ལྟ་བུའི་སྐུ༔ ཚངས་པའི་གསུང་
དབྱངས་འགྲོ་ལ་ཆོས་ཆར་འབེབས༔ བརྩེ་ལྡན་ཐུགས་རྗེ་ཅན་ལ་ཕྱག་འཚལ་བསྟོད༔ ཐུགས་ཀར་སྔགས་ཀྱི་ཕྲེང་བའི་འཕྲོ་འདུ་བསྒོམ༔ ཨོཾ་ཨ་མྲྀ་ཏ་ཨ་ཡུར་
ད་དེ་སྭཱ་ཧཱ༔ བརྒྱ་རྩ། མཆོད་བསྟོད། འོད་ཞུ་བྱ། ༈ ཉི་ཤུ་པ་རྣམ་རྒྱལ་མའི་ཚེ་ཡི་དཀྱིལ་འཁོར་བུམ་པར་དམིགས་ལ། ཤུ་ནྱ་ཏ༴ རྣམ་རྒྱལ་བུམ་པར་
པད་ཟླའི་སྟེང་དུ་བྷྲཱུཾ༔ ལས་གྱུར་རྒྱལ་ཡུམ་རྣམ་པར་རྒྱལ་མ་དཀར༔ དཀར་སེར་སྔོ་བའི་ཞལ་གསུམ་ཕྱག་བརྒྱད་མ༔ ཞལ་རེ་ཞི་བའི་སྤྱན་གསུམ་ཅུང་ཟད་
ཁྲོ༔ རྒྱ་གྲམ་རིགས་བདག་མདའ་དང་མཆོག་སྦྱིན་གཡས༔ ཞགས་པ་གཞུ་དང་མི་འཇིགས་ཕྱག་རྒྱ་མཛད༔ བདུད་རྩི་བུམ་པ་མཉམ་བཞག་ལྟེ་བར་འཛིན༔

༄༅། །ལང་ཚོ་རིན་ཆེན་དར་རྒྱན་སྐྱིལ་ཀྲུང་བཞུགས༔ ཐུགས་ཀར་ཟླ་བའི་སྟེང་དུ་བྷྲཱུཾ་ཡིག་མཐར༔ ཨོཾ་བྷྲཱུཾ་སྭཱ་ཧཱ༔ བརྒྱ་རྩ། ཨོཾ་ཨ་མྲྀ་ཏ་
ཨཱ་ཡུར་ད་དེ་སྭཱ་ཧཱ༔ བརྒྱ་རྩ། ཨོཾ་ཨ་མྲྀ་ཏཿ ཨ་མི་ཏོད་བྷ་ཝེ་ཨ་མེ་ཏ་བ་ཀྲནྟེ། ཨ་མི་ཏ་ཨ་མི་ཏ་ག་ཏྲེ༔ ཨོཾ་མི་ཏ་གཱ་མ་ནི༔ ཨ་མི་ཏ་ཨ་ཡུ་ད་དེ༔
ག་ག་ན་ཀིརྟི་ཀ་རེ་སརྦ་ཀླེ་ཤ་ཀྵ་ཡཾ་ཀ་རི་ཡེ་སྭཱ་ཧཱ༔ ཉེར་ལྔ་བཟླ། མཆོད་ལ། བསྟོད་པ། ཧྲཱིཿ རྒྱལ་བ་རྣམས་ཀྱི་ཕྲིན་ལས་རྣམ་རྒྱལ་མ༔ དྲི་མེད་རབ་དཀར་ཞལ་
གསུམ་ཕྱག་བརྒྱད་མ༔ གཞོན་ནུའི་ཚུལ་འཆང་དར་དང་རིན་ཆེན་བརྒྱན༔ ཕྲིན་ལས་ལྷུན་གྲུབ་ཁྱོད་ལ་མངོན་པར་བསྟོད༔ འོད་ཞུ་བྱ། ༈ ཉེར་
གཅིག་པ་རྡོ་རྗེ་དབྱིངས་ཀྱི་དབང་ཕྱུག་འོད་ཟེར་ཅན་མ་ནི༔ སྐྱབས་སེམས། ཤུ་ནྱ་ཏ༴ དུར་ཁྲོད་དཀྱིལ་འཁོར་པད་ཉིའི་གདན་སྟེང་དུ༔ ཧཱུཾ་ལས་ལྷ་མོ་སྐུ་མདོག་དམར་

གསལ་མདངས ཞལ་དྲུག་རྩ་ཞལ་དམར་པོ་སེར་ནག་གཡས༔ གཡོན་ཞལ་དཀར་ནག་ཕག་ཞལ་ནག་པོ་སྟོང་༔ ཞལ་རེ་སྤྱན་ནི་གསུམ་གསུམ་མཆེ་བ་
གཙིགས༔ བཅུ་གཉིས་ཕྱག་གི་གཡས་དྲུག་རལ་གྲི་དང་༔ སྣ་ཚོགས་རྡོ་རྗེ་རྡོ་རྗེ་རྩེ་གཅིག་པ༔ དགྲ་སྟྭ་མདའ་དང་གཏུན་ཤིང་རིམ་པ་བསྣམསཿ སྡིགས་
མཛུབ་དང་བཅས་ཁབ་དང་རྩེ་གསུམ་དང་༔ མྱ་ངན་མེད་པའི་ཡལ་ག་གཞུ་ཞགས་པ༔ ཚངས་པའི་མགོ་བོ་འཛིན་ཅིང་དབུ་སྐྲ་བརྗེས༔ མགོ་ཕྲེང་རུས་བརྒྱན་
སྟག་ལྤགས་སྟོད་ལ་གཡོགསཿ མདུན་དུ་ལྷ་མོ་དམར་མོ་སྡིགས་མཛུབ་དང་༔ མྱ་ངན་མེད་པའི་ཤིང་གི་ཡལ་ག་འཛིན༔ གཡོན་བརྐྱང་བགེགས་བརྫིས་དུར་
ཁྲོད་དཔལ་ཆས་བརྒྱན༔ ཨོཾ་བཛྲ་དྷ་ཏི་ཤྭ་རི་མ་རི་ཙེ་ས་པཱ་རི་ཝ་ར་བཛྲ་ས་མ་ཡ་ཛ་ཛ༔ ཧཱུཾ༔ ཆོས་དབྱིངས་སྐྱེ་བ་མེད་པའི་ཀློང་ཡངས་ལས༔ སྐྱེ་བ་མཚན་

༄༅།        །དཔེའི་སྐུར་སྣང་བཅོམ་ལྡན་མ༔ རྡོ་རྗེའི་དབྱིངས་ཀྱི་དབང་ཕྱུག་རྒྱལ་བའི་ཡུམ༔ སྐྱེ་མེད་ཡེ་ཤེས་དབྱིངས་ནས་སྐུར་བཞེངས་ཤིག༔
ཨོཾ་བཛྲ་དྷ་ཏི་ཤྭ་རི་མ་རི་ཙེ་ས་པཱ་རི་ཝ་ར་བཛྲ་ས་མ་ཡཱ་ཛ་ཛ༔ བཞུགས་སུ་གསོལ་བ་ནི༔ ཧཱུཾ༔ རང་སྣང་སྐྱེ་འགག་གཉིས་མེད་རོལ་པའི་མདངསཿ ཡེ་ཤེས་རོལ་
པའི་གསང་ཆེན་ལྷུན་གྲུབ་བརྟན༔ དད་པ་མཆོག་གི་གདུལ་བྱའི་ཡུལ་ལ་ཆགསཿ རྒྱལ་ཡུམ་གསང་ཆེན་གནས་འདིར་བཞུགས་པར་འཚལ༔ ས་མ་ཡཱ་ཏིཥྛ
ལྷན༔ ཕྱག་འཚལ་བ་ནི༔ དུས་གསུམ་རྒྱལ་བ་བསྐྱེད་པའི་ཡེ་ཤེས་དབྱིངས༔ ཕྲིན་ལས་ལྷུན་གྲུབ་གང་ལ་གང་འདུལ་གྱིས༔ ཡེ་ཤེས་རྣམ་ལྔའི་སྙིང་པོ་དབྱིངས་
ཀྱི་ཡུམ༔ ཡོན་ཏན་ཀུན་གྱི་འབྱུང་གནས་ཁྱོད་ཕྱག་འཚལ༔ སྐྱེ་མེད་སྐྱབས་པའི་ཀློང་དུ་བཞུགས་པར་གསོལ༔ ན་མོ་པུ་རུ་ཤ་ཡ་ཧོ༔ མཆོད་འབུལ་ནི༔ ཧཱུཾ༔

དངོས་འབྱོར་དད་པ་མཆོག་གི་མཆོད་པ་བླ་ན་མེད༔ ཨོཾ་ཨཱཿབཛྲ་དྷ་ཏི་ཤྭ་རི་མ་རི་ཙེ་ས་པཱ་རི་ཝཱ་ར་བཛྲ་ཨརྒྷཾ་སོགས་ནས། ཤཔྟ་པུཙྪ་ཧོ༔ ཨོཾ་ཨཱཿབཛྲ་དྷ་ཏི་ཤྭ་རི་མ་
རི་ཙྱེེ་ས་པཱ་རི་ཝ་ར་རུ་པ་སོགས། པུཙྪ་ཧོཿ ཨོཾ་ཨཱཿབཛྲ་དྷ་ཏི་ཤྭ་རི་མ་རི་ཙྱེེ་ས་པཱ་རི་ཝཱ་ར་མ་ཧཱ་སརྦ་པཉྩ་ཨ་མྲྀ་ཏ་མ་ཧཱ་རཀྟ་མ་ཧཱ་བ་ལིངྟ་ལ་ཁཱ་ཧི༔ བསྟོད་པ་ནི༔ ཧཱུཾ༔
ཡེ་ཤེས་རྣམ་ལྔའི་མཁའ་དབྱིངས་ཡུམ་གྱི་ཀློང་༔ རིག་མདངས་གྲངས་མེད་རྒྱལ་བའི་འབྱུང་གནས་ཀྱི༔ མཐའ་ཡས་བདེ་གཤེགས་སྤྲུལ་པའི་ཕྲིན་ལས་མ
ཀུན་གྱི་འབྱུང་གནས་ཁྱོད་ལ་ཕྱག་འཚལ་བསྟོད༔ ཛཔྲ་བཟླ་བ་ནི༔ ཧཱུཾ༔ ཡེ་ཤེས་དབྱིངས་ཀྱི་ཆོ་འཕྲུལ་གཟུགས་ཀྱི་སྐུར༔ བསྙེན་བསྒྲུབ་སྨིན་ཅིང་གྲོལ་བའི་
བཅུད་བླངས་ནས༔ སྨིན་གྲོལ་གྲུབ་པ་བརྒྱད་ཀྱི་ཕྲིན་ལས་མཆོག༔ ཁྱེད་དང་གོ་འཕང་མཉམ་པར་མཆོག་ཐོབ་གྱུར༔ ཨོཾ་བཛྲ་དྷ་ཏི་ཤྭ་ར་སརྦ་དུཥྚན་ཧ་ན་ཧ་

༄༅། །ན་ད་ཧ་ད་ཧ་པ་ཙ་པ་ཙ་ༀ་མ་རི་ཙྱེེ་མཾ་ཧཱུཾ་ཧཱུཾ་ཕཊ་ཕཊ་སྭཱ་ཧཱ༔ ཉེར་ལྔ་བཟླ། ཧོ༔ རིག་མདངས་གསང་ཆེན་འདུས་པའི་ཧཱུཾ༔ རྟོག་པས་
བར་མ་ཆོད་པ་ལྟ༔ ཕྲིན་ལས་འབྲུ་བསྐོར་འོད་ཟེར་འཁོརཿ བསྐུལ་དོན་མཆོག་དང་འགྲོ་དོན་མཛད༔ མཆོད་བསྟོད། བསྐུལ་པ་ནི༔ ཧཱུཾ༔ སྐྱེ་མེད་ཆོས་ཀྱི་
དབྱིངས་ནས་མཁྱེན་བརྩེའི་སྐུར༔ ཡེ་ཤེས་ཕྲིན་ལས་ནུས་པའི་རྩལ་གྱིས་བཞེངས༔ ལོག་རྟོག་གཉིས་འཛིན་རྣམ་གཡེངས་དགྲ་བགེགས་སོགས༔ རྟག་ལྟ་ལེ་
ལོ་མྱུར་དུ་མེད་པར་མཛོད༔ མ་ར་ཡ་ཧཱུཾ་ཕཊ༔ འོད་ཞུ་བུ། ༈ ཉེར་གཉིས་པ་ཕྱག་རྡོར་སྙིང་པོ་འདུས་པ་ནི། སྐྱབས་སེམས། ཤུ་ནྱ་ཏ༴ སྟོང་པའི་ངང་ལས་
པད་ཉིའི་སྟེང་༔ སེམས་ཉིད་རྡོ་རྗེ་ཧཱུཾ་གིས་མཚན༔ རང་ཉིད་བཅོམ་ལྡན་རྡོ་རྗེ་འཛིན༔ ཞི་ཞིང་འཛུམ་པའི་མདངས་དང་ལྷན༔ ཕྱག་གཉིས་ཆོས་འཆད་

ཕྱག་རྒྱ་ཡི༔ ཟེའུ་འབྲུའི་རྡོ་རྗེ་དྲིལ་བུ་འཛིན༔ རིན་ཆེན་ཡོན་ཏན་དུ་མས་བརྒྱན༔ དར་འཕྱང་དར་གྱི་ཤམ་ཐབས་ཅན༔ རྡོ་རྗེ་སྐྱིལ་མོ་ཀྲུང་གིས་བཞུགས༔
གསང་སྔགས་རྡོ་རྗེ་ཐེག་པ་ཡི༔ གཟི་མདངས་རྒྱས་པའི་ངོ་བོར་བསྒོམ༔ ཧཱུཾ༔ ཕྱོགས་བཅུའི་ཞིང་ཁམས་རབ་འབྱམས་ནས༔ རྒྱལ་བ་སྲས་དང་ཡང་འཁོར་
བཅས༔ རྡོ་རྗེ་འཛིན་པའི་སྐུར་བཞེངས་ལ༔ བྱིན་གྱིས་རླབས་ཕྱིར་གཤེགས་སུ་གསོལ༔ བཛྲ་ས་མ་ཡཱ་ཛ་ཛ༔ ཧཱུཾ༔ ཕྱི་ནང་གསང་བའི་དཀྱིལ་འཁོར་
ལཿ གཉིས་སུ་མེད་པར་རབ་བཞུགས་ནས༔ གསང་སྔགས་སྙིང་པོ་ཡེ་ཤེས་ཆེ༔ དད་པས་ཕྱག་བགྱི་བླང་བར་བགྱི༔ ཨ་ཏི་པཱུ་ཧོཿ པྲ་ཏི་ཛ་ཧོ༔ དད་
པའི་སྟོབས་ཀྱི་བློ་ཡི་བླང་པ་ཡི༔ རྣམ་མང་མཆོད་པའི་སྤྲིན་གྱི་ཕུང་པོ་མཆོག༔ ཕྱི་ནང་གསང་མཆོད་དག་པ་རབ་འབྱམས་ཆེ༔ གསང་ཆེན་མཆོག་གི་རྡོ་རྗེའི་

༄༅། །འཛིན་ལ་འབུལ༔ ཨོཾ་བཛྲ་ཨརྒྷཾ་སོགས་ནས། ཤཔྟ་ཁཱ་ཧི༔ རུ་པ་ཤཔྟ་གྷནྡྷེ་ར་སྱ་སྤརེ་ཁཱ་ཧི༔ ཨོཾ་མ་ཧཱ་སརྦ་པཉྩ་ཨ་མྲྀ་ཏ་ལ་ཁཱ་ཧི༔
ཨོཾ་མ་ཧཱ་རཀྟ་ལ་ཁཱ་ཧི༔ མ་ཧཱ་བྷ་ལིངྟ་ལ་ཁཱ་ཧི༔ ཧཱུཾ༔ སངས་རྒྱས་ཀུན་གྱི་གསང་བ་གསང་ཆེན་གྱི༔ བཅུད་ཀྱི་ཡང་སྙིང་ཕྱག་རྒྱ་ཟུང་འཇུག་གིས༔ ཐབས་
ཤེས་མི་གཡོ་མངོན་པར་འཛིན་པ་ཡི༔ རྡོ་རྗེ་འཛིན་རྒྱལ་མཆོག་ལ་ཕྱག་འཚལ་བསྟོད༔ ཧཱུཾ༔ ཐུགས་ཀར་ཉི་སྟེང་རྡོ་རྗེའི་ལྟེ་བར་ཧཱུཾ༔ རིག་མདངས་རྩ་
བའི་སྙིང་པོའི་འཕྲོ་འདུ་ཡི༔ ཆོས་དབྱིངས་རྒྱལ་བའི་མཁའ་འགྲོའི་གསང་མཛོད་ནསཿ གསང་སྔགས་རྡོ་རྗེ་ཐེག་པའི་བཅུད་བླང་སྟེ༔ རང་ཉིད་ཐུགས་ཀའི་
ཧཱུཾ་ལ་ཐིམ་པར་བསྒོམ༔ ཧཱུཾ་ཧཱུཾ༔ ཨོཾ་བཛྲ་པཱ་ཎི་ཧཱུཾ་ཕཊ༔ བརྒྱ་རྩ་བཟླ། འོད་ཟེར་མཐིང་ཁའི་འཕྲོ་འདུ་བྱ། མཆོད་བསྟོང། འོད་ཞུ་བྱ། ༈ ཉེར་གསུམ་པ་བྱམས་མགོན་

ནི༔ སྐྱབས་སེམས། ཤུ་ནྱ་ཏ༴ པད་ཟླའི་སྟེང་དུ་རང་སྣང་མེ་ཡིག་ལས༔ བདག་ཉིད་རྗེ་བཙུན་བྱམས་པ་མགོན་པོ་སེར༔ ངུར་སྨིག་དམར་སྔོ་ཞལ་གསུམ་
ཕྱག་བཞི་པ༔ དང་པོའི་ཕྱག་གཉིས་ཆོས་འཆད་ཕྱག་རྒྱ་དང་མཆོད་སྦྱིན་ཀླུ་ཤིང་མེ་ཏོག་སེར་པོ་འཛིན༔ རིན་ཆེན་རྒྱན་མཛེས་དར་གྱི་ཤམ་ཐབས་མཛེས༔
ཞབས་གཉིས་རྡོ་རྗེ་སྐྱིལ་མོ་ཀྲུང་གིས་བཞུགས༔ མེེཾ༔ ཕྱོགས་བཅུའི་རྒྱལ་བ་རྒྱལ་སྲས་མ་ལུས་ཀུན༔ རྗེ་བཙུན་བྱང་ཆུབ་སེམས་དཔའི་སྐུར་བཞེངས་ལ༔
བདག་ལ་དབང་བསྐུར་བྱིན་གྱིས་རླབས་ཕྱིར་དུ༔ ཐོགས་མེད་མྱུར་དུ་གནས་འདིར་གཤེགས་སུ་གསོལ༔ བཛྲ་ས་མ་ཡ་ཛ་ཛ༔ ཕྱི་ནང་གསང་བའི་དཀྱིལ་
འཁོར་བྱིན་རླབས་ཏེ༔ དབང་བསྐུར་མཆོག་གི་རང་བཞིན་བཞུགས་སུ་གསོལ༔ སྒོ་གསུམ་གུས་པས་ཕྱག་བགྱི་སྐྱབས་མཆིས་ན༔ ལས་ངན་འཁོར་བའི་

༄༅། །འཇིགས་པར་བསྐྱབ་ཏུ་གསོལ༔ ཨ་ཏི་པཱུ་ཧོ༔ པྲ་ཏི་ཛ་ཧོ༔ ཨོཾ་བཛྲ་ཨརྒྷཾ་པ་ཏྱཾ་སོགས་ནས། ཤཔྟ་པུཙྪ་ཧོ༔ མེེཾཿ རྒྱལ་བ་རྣམས་
ཀྱི་རང་བཞིན་གཅིག་འདུས་པའི༔ བྱང་ཆུབ་སེམས་དཔའ་མི་ཕམ་འགྲོ་བའི་མགོན༔ གྲངས་མེད་སངས་རྒྱས་བྱང་སེམས་བཅུད་འཛིན་པའི༔ སེམས་དཔའ་
ཆེན་པོ་དེ་ལ་ཕྱག་འཚལ་བསྟོད༔ གང་ལ་གང་འདུལ་སྐུ་གསུམ་ཐུགས་རྗེའི་ཞལ༔ གྲངས་མེད་ཟབ་ཆོས་འཆད་པའི་ཕྱག་རྒྱ་མཛད༔ ཅི་འདུལ་མཆོད་སྦྱིན་
གདུལ་བྱའི་རེ་བ་རྫོགས༔ བྱང་སེམས་ཀླུ་ཤིང་འཛིན་ལ་ཕྱག་འཚལ་བསྟོད༔ ཡོན་ཏན་ཡིད་བཞིན་དུ་མས་སོ་སོར་མཛེསཿ ངོ་ཚ་བག་ཡོད་ཁྲིམས་ཀྱི་དར་
ཤམ་མཛེས༔ ཏིང་འཛིན་གཡོ་མེད་རྡོ་རྗེའི་སྐྱིལ་ཀྲུང་མཛེས༔ མི་ཕམ་མགོན་པོའི་ཞབས་ལ་ཕྱག་འཚལ་བསྟོད༔ ཐུགས་ཀར་ཟླ་གདན་ལ་མེེཾ་སེར་པོའི་མཐར་

སྔགས་ཀྱིས་བསྐོར་བར་བསམ༔ ཨོཾ་མེེཾ་མེེ་ཏྲི་ཡེ་སྭཱ་ཧཱ༔ བརྒྱ་རྩ་མཆོད་བསྟོད། འོད་ཞུ་བྱ། ༈ ཉེར་བཞི་པ་ཕག་མོ་དཀར་མོ་ནི༔ སྐྱབས་སེམས། ཤུ་ནྱ་ཏ༴
པད་ཉིའི་སྟེང་དུ་རང་སེམས་ཧྲཱིཿདཀར་ལས༔ ཕག་མོ་དཀར་མོ་ཞལ་གཅིག་ཕྱག་གཉིས་མ༔ རྡོ་རྗེ་རྩེ་ལྔ་ཕྱར་ཚུལ་ཐོད་ཁྲག་གཡོན༔ སྤྱན་གསུམ་མཆེ་གཙིགས་
རལ་པའི་ཟུར་ཕུད་བཅིངསཿ སྐམ་རློན་དབུ་རྒྱན་དོ་ཤལ་རྡོར་ཕྲེང་དང་༔ མེ་ཏོག་རྣམ་མཛེས་གྲུ་མོར་ཁ་ཊཾ་བརྟེན༔ གཡོན་བརྐྱང་གར་གྱི་ཉམས་དགུའི་རྣམ་
པར་ལྡན༔ ཧྲཱིཿ སྐྱེ་མེད་ཀློང་ལས་སྐྱེ་བའི་སྐུར་སྣང་བའི༔ མཁྱེན་བརྩེ་ཟླ་བའི་གཟུགས་ཀྱི་ཐུགས་རྗེའི་མདངས༔ བདག་སོགས་དད་པའི་ཆུ་སྣོད་ལས་
མངོན་པར༔ དབང་བསྐུར་མཆོག་གི་ཞལ་བཟང་མྱུར་དུ་སྟོན༔ ཆོས་དབྱིངས་སྐུར་སྣང་གཤེགས་བཞུད་མི་མངའ་ཡང་༔ ཐུགས་རྗེ་བརྩེ་བ་ཆེན་པོའི་སྐུར་

༄༅། །བཞེངས་ལ༔ དད་པའི་ཡུལ་དུ་མངོན་པར་གཤེགས་སུ་གསོལ༔ རྣལ་འབྱོར་བྱིན་གྱིས་བརླབས་ཕྱིར་མཁྱེན་བརྩེས་བྱོན༔ བཛྲ་ས་
མ་ཡཱ་ཛ་ཛ༔ ཧྲཱིཿ རིག་མདངས་རྣམ་ཤེས་ཨུཏྤལ་དཀྱིལ་འཁོར་དུ༔ ཐུགས་རྗེ་ཟླ་བའི་གཟི་བྱིན་ཕབ་ནས་ཀྱང་༔ ཡོན་ཏན་འདབ་རྒྱས་མ་འདྲེས་སོ་སོར་
གསལ༔ འགྲོ་ཀུན་གདུལ་བྱའི་ཕྲིན་ལས་དཔལ་ཐོབ་ཤོག༔ ས་མ་ཡཱ་ཏིཥྛ་ལྷན༔ རྒྱལ་བའི་སེམས་བསྐྱེད་མཁྱེན་བརྩེའི་མཁའ་སྤྲིན་ལ༔ དད་
པས་བསྐུལ་བའི་བྱིན་རླབས་ཆར་རྒྱུན་གྱིསཿ བདག་རྒྱུད་སྨིན་གྲོལ་བསྐུལ་ཕྱིར་ཐལ་མོ་སྦྱར༔ སྒོ་གསུམ་ཕྱག་འཚལ་མཆོག་ཐུན་དངོས་གྲུབ་སྩོལ༔ ཨ་ཏི་
པུ་ཧོ༔ པྲ་ཏི་ཛ་ཧོ༔ ཨོཾ་བཛྲ་ཨརྒྷཾ་སོགས་ནས། ཤཔྟ་རུ་པ་ཤཔྟ་གྷནྡྷེ་ར་སྱ་སྤཪྴེ་མ་ཧཱ་སརྦ་པཉྩ་ཨ་མྲྀ་ཏ་རཀྟ་བྷ་ལིངྟ་ལ་ཁཱ་ཧི༔ ཧྲཱིཿ སྐྱེ་བ་མེད་པའི་ཆོས་

དབྱིངས་ངོ་བོ་ཉིད༔ འགག་པ་མེད་པའི་ཕྲིན་ལས་ལྷུན་གྲུབ་ཀྱིས༔ དབྱེར་མེད་ཤེས་རབ་ཕ་རོལ་ཕྱིན་པ་མོ༔ རྒྱལ་ཡུམ་མཁྱེན་བརྩེའི་བདག་ལ་ཕྱག་འཚལ་
བསྟོད༔ ཧྲཱིཿ སྐྱེ་བ་མེད་པའི་རང་མདངས་ནི༔ འགག་མེད་རབ་དཀར་གངས་རི་འདྲ༔ ཡོན་ཏན་མཚན་དཔེའི་བརྩེ་བའི་ཉམས༔ ཐུགས་རྗེའི་སྐུར་
བཞེངས་ལ་ཕྱག་འཚལ༔ ཐུགས་ཀར་ཉི་གདན་ལ་ཧྲཱིཿདཀར་པོའི་མཐར་སྔགས་ཀྱིས་བསྐོར་བར་བསམ༔ ཨོཾ་ཨཱཿཧྲཱིཿཧཱུཾ༔ བརྒྱ་རྩ། མཆོད་བསྟོད་འོད་ཞུ་བྱ། ༈
ཉེར་ལྔ་པ་རྡོ་རྗེ་ཆོས་ནི། སྐྱབས་སེམས། ཤུ་ནྱ་ཏ༴ ཧྲཱིཿལས་བདག་ཉིད་རྡོ་རྗེ་ཆོས༔ རབ་དཀར་ཞལ་གསུམ་ཕྱག་དྲུག་པ༔ གཡས་སྔོ་གཡོན་སེར་སྤྱན་
གསུམ་གསུམ༔ བརྩེ་བས་འགྲོ་ལ་གཟིགས་པ་པོ༔ གཡས་གསུམ་མཆོག་སྦྱིན་བསྒྲུང་ཕྲེང་མདའ༔ གཡོན་གྱི་དང་པོ་པད་དཀར་གཞུ་དང་ནི༔ གསུམ་

༄༅། །པས་འདོད་པའི་ལྷ་མོའི་ནུ་མ་བརྟེན༔ འོད་དཔག་མེད་པས་དབུ་བརྒྱན་ཅིང་༔ ཐུགས་ཀར་ཧྲཱིཿམཐར་སྔགས་ཀྱིས་བསྐོར༔ ཨོཾ་བཛྲ་
དྷརྨཱ་ཧྲཱིཿ ཧྲཱིཿ དུས་གསུམ་སངས་རྒྱས་ཀུན་གྱི་སྐུ་གསུང་ཐུགས༔ ཡོན་ཏན་ཕྲིན་ལས་ཡོངས་སུ་རྫོགས་པའི་དཔལ༔ རིགས་འདུས་ཟླ་གསང་ཐིག་ལེ་འདུས་།
པའི་བདག༔ རྒྱལ་བའི་རྡོ་རྗེ་ཆོས་ཉིད་སྤྱན་འདྲེན་ནོ༔ བཛྲ་ས་མ་ཡཱ་ཛ་ཛཿ ཧཱུཾ་ཧྲཱིཿ གསང་ཆེན་གནས་ལུགས་རང་མདངས་ཆོ་འཕྲུལ་གྱི༔ བཀོད་པ་
ཕུན་ཚོགས་ལྷུན་གྲུབ་རྟེན་མཆོག་ལ༔ དགྱེས་ཤིང་བཞུགས་ནས་བདག་ལ་གཟི་མདངས་ཕོབ༔ བདག་རྒྱུད་བྱིན་རླབས་ཉོན་མོངས་ཞི་བར་མཛོད༔ ས་མ་ཡཱ་
ཏིཥྛ་ལྷན༔ ཨ་ཏི་པཱུ་ཧོ༔ པྲ་ཏི་ཛ་ཧོ༔ ཧཱུཾ༔ ཤར་གྲོལ་འགག་མེད་མཆོད་པའི་སྤྲིན་ཕུང་མཆོག༔ ཕྱི་ནང་གསང་བ་དགྱེས་པའི་རྣམ་རོལ་ལྡན༔ གང་

ཤར་རང་གྲོལ་འདོད་འབྱུང་མཆོད་པའི་སྤྲིན༔ དགྱེས་པའི་མཆོག་ཐུན་དངོས་གྲུབ་ལོངས་སྤྱོད་ཤོག༔ ཨོཾ་ཨཱན་སརྦ་ཏ་ཐཱ་ག་ཏ་ཨརྒྷཾ་སོགས་ནས། ཤཔྟ་པྲ་ཏིཙྪ་
ཡེ་སྭཱ་ཧཱ༔ རཱུ་པ་ཤཔྟ་གྷནྡྷེ་ར་སྱ་སྤཪྴེ་པྲ་ཏིཙྪ་ཡེ་སྭཱ་ཧྭ༔ ཨོཾ་ཨཱཿཧཱུཾ་མ་ཧཱ་སརྦ་པཉྩ་ཨ་མྲྀ་ཏ་མ་ཧཱ་རཀྟ་མ་ཧཱ་བྷ་ལིངྟ་ལ་ཁཱ་ཧི༔ དུས་གསུམ་རྒྱལ་བའི་ཡེ་ཤེས་བཅུད་
འདུས་པའི༔ གསང་ཆེན་ཆོས་ཀྱི་བདུད་རྩི་འཛིན་པ་པོ༔ ཡེ་ཤེས་སྙིང་པོའི་ཐིག་ལེ་རྡོ་རྗེ་ཆོས༔ མཆོག་ལ་སྒོ་གསུམ་གུས་པས་ཕྱག་བགྱིའོ༔ སྣང་སྟོང་
ཡེ་ཤེས་སྙིང་པོ་ཡི་དམ་ལྷ༔ གང་ཤར་རང་གྲོལ་འཕྲོ་འདུའི་རང་སྒྲའི་སྔགས༔ དབྱེར་མེད་ཅེར་གྲོལ་ཀློང་ཡངས་རོལ་པ་ཆེ༔ ཆེད་འཛིན་རྩོལ་བྲལ་ཡེངས་
མེད་ལྷ་ལ་ལྟ༔ ཐུགས་ཀར་ཉི་སྟེང་ཧྲཱིཿཡིག་མཐར༔ གསང་སྔགས་སྙིང་པོ་འདུ་ཞིང་འཕྲོ༔ བདག་གཞན་དོན་བྱས་ཕྱག་རྒྱ་གཟུངས༔ རྟག་ཏུ་ཧྲཱིཿཡིག་རང་

༄༅། །མདངས་སྐྱོངས༔ ཧྲཱིཿ བདག་ཉིད་ཡེ་ཤེས་རྡོ་རྗེ་ཆོས༔ སྣང་སྟོང་ཟུང་འཇུག་ངོ་བོ་ནི༔ འདོད་པའི་ལྷ་མོའི་བདེ་བར་རོལ༔ འོད་
དཔག་མེད་པས་དབུ་བརྒྱན་གྱུར༔ ཨོཾ་ཨཱ༔ཧཱུཾབཛྲ་དྷརྨཱ་སིདྡྷི་ཧྲཱིཿ བརྒྱ་རྩ་བཟླ། མ་བཅོས་སྙིང་པོའི་ཧྲཱིཿཡིག་ལས༔ ཕྲིན་ལས་རྣམ་བཞིའི་རིག་མདངས་འཕྲོ༔
ཕྱོགས་བཅུ་རྒྱལ་བའི་ཡེ་ཤེས་ཀྱི༔ སྙིང་པོ་འདུས་པའི་ངོ་བོར་གྱུར༔ མཆོད་བསྟོད་འོད་ཞུ་བྱ། ༈ ཉེར་དྲུག་པ་རྗེ་བཙུན་སྒྲོལ་མ་ནི༔ སྐྱབས་སེམས། ཨོཾ་
སྭ་བྷ་ཝ་སོགས། བྷྲཱུཾ་རང་སྣང་གཞལ་ཡས་དབུས་སུ་པད་ཟླའི་སྟེང་༔ སྟོང་ཉིད་སྙིང་པོ་རང་མདངས་ཏཾ་ཡིག་ལྗང་༔ ཡེ་ཤེས་འོད་ལྔའི་འཕྲོ་འདུ་ལས་བྱུང་བའི༔
བཅོམ་ལྡན་འཕགས་མ་བྱ་གྲུབ་ཕྲིན་ལས་མདངས༔ ཞལ་གཅིག་ཕྱག་གཉིས་དར་དང་རིན་ཆེན་བརྒྱན༔ མཆོད་སྦྱིན་ཆོས་འཆད་ཕྱག་རྒྱ་ཨུཏྤལ་འཛིན༔ འགྱིང་

ཚུལ་གཡས་གཡོན་བརྐྱང་བསྐུམ་ཚུལ་གྱིས་རོལ༔ མཚན་དཔེའི་བརྒྱན་དང་ཡོན་ཏན་དུ་མས་སྤྲས༔ ཧྲཱིཿ སྒྲུབ་མཆོག་མྱུར་འགྲུབ་མགོན་བཞིན་གསོལ་བཏབ་
ཅིང་༔ བྱིན་རླབས་བསྐུལ་ཕྱིར་གཤེགས་སུ་གསོལ་བའི་ལྷ༔ འཕགས་པའི་ཐུགས་རྗེ་ཕྲིན་ལས་བཅོམ་ལྡན་མ༔ གར་བཞུགས་དག་པའི་ཞིང་ནས་འདིར་
གཤེགས་ཤིག༔ ཨོཾ་ཨཱརྱ་ཏཱ་རེ་བཛྲ་ས་མ་ཡ་ཛ་ཛཿ དད་པའི་དཀྱིལ་འཁོར་གསུམ་དང་དབྱེར་མེད་བཞུགསཿ གུས་པས་ཕྱག་འཚལ་འབྲལ་མེད་རྗེས་སུ་
ཟུངསཿ ན་མོ་པུ་རུ་ཤ་ཡ་ཧོ༔  ཧྲཱིཿ ཕྱོགས་དུས་ལས་གྲུབ་བདེ་གཤེགས་ཐུགས་རྗེའི་རྫས༔ མཆོད་ཡོན་མེ་ཏོག་སྤོས་མེ་དྲི་ཞལ་རོལ༔ ཀུན་བཟང་
མཆོད་སྤྲིན་བཅོམ་ལྡན་འདས་མར་འབུལ༔ བཞེས་ནས་འགྲོ་ཀུན་རྗེས་སུ་འཛིན་གྱུར་ཅིག༔ ཨོཾ་སརྦ་ཏ་ཐཱ་ག་ཏ་ཨརྒྷཾ་པཱ་ཏྱཾ་སོགས། ཤཱཔྟ་པུཙྪ་ཧོ༔ ཨོཾ་ལྷ་

༄༅། །མི་སངས་རྒྱས་ཞིང་ཁམས་མཐའ་ཡས་ཀྱི༔ གཟུགས་སྒྲ་དྲི་རོ་རེག་ཆོས་བྱེ་བྲག་ཀུན༔ རྗེ་བཙུན་སྒྲོལ་མའི་དཀྱིལ་འཁོར་ལྷ་ལ་འབུལ
བཞེས་ནས་ཐུན་མོང་མཆོག་གི་དངོས་གྲུབ་སྩོལ༔ ཨོཾ་སརྦ་ཏ་ཐཱ་ག་ཏ་རཱུ་པ་ཤཔྟ་གྷནྡྷེ་ར་སྱ་སྤཪྴེ་པུཙྪ་ཧོ༔ ཨཱ༔ དུས་གསུམ་རྒྱལ་བ་བསྐྱེད་པའི་མཁའ་ཀློང་
ལས༔ པདྨའི་རིགས་མཆོག་འཕགས་པའི་ཐུགས་རྗེའི་མདངས༔ ཕྲིན་ལས་དུ་མས་འཁོར་བ་ལས་སྒྲོལ་མ༔ བཅོམ་ལྡན་ཐུགས་རྗེ་ཅན་ལ་ཕྱག་འཚལ་
བསྟོད༔ ཐུགས་ཀར་ཟླ་སྟེང་ཏཾ་ཡིག་སྔགས་ཀྱིས་བསྐོར༔ ཨོཾ་ཨཱརྱ་ཏ་རེ་ཏུཏྟ་རེ་ཏུ་རེ་སྭཱ་ཧཱ༔ བརྒྱ་རྩ་བཟླ། མཆོད་བསྟོད་འོད་ཞུ་བྱ། ༈ ཉེར་བདུན་པ་ཛཾ་
བྷ་ལ་ནི༔ སྐྱབས་སེམས། ཤུ་ནྱ་ཏ་ཛྙཱ༴ པད་ཉིའི་སྟེང་དུ་བདག་སྣང་ཛཾ་ཡིག་ལས༔ ཛཾ་ལ་སེར་པོ་ཞལ་གསུམ་ཕྱག་དྲུག་པ༔ ཨུཏྤལ་རིན་ཆེན་འབྲུ་ཡི་

རྒྱན་གྱིས་བརྒྱན༔ གཡས་གསུམ་མ་རུ་ལོ་ཀ་ལྕགས་ཀྱུ་མདའ༔ ཡུམ་འཁྱུད་ཞགས་པ་ནེའུ་ལེ་གཞུ་འཛིན་གཡོན༔ དར་སྣས་ལེགས་བརྒྱན་རོལ་པའི་ཅོད་
པན་ཅན༔ ཛཾ༔ རྒྱལ་བ་རྣམས་ཀྱི་ཕྲིན་ལས་བདག༔ འབྱོར་པ་བསྐྱེད་པའི་དཔལ་འབར་བ༔ རིན་འབྱུང་གནོད་སྦྱིན་ཚུལ་འཆང་བའི༔ མགོན་པོ་
འདིར་གཤེགས་གདན་ལ་བཞུགས༔ ས་མ་ཡཱ་ཛ་ཛ༔ ལྷུན་གྲུབ་འདོད་དགུའི་རྟེན་མཆོག་ལ༔ བཞུགས་ནས་འབྲས་བུ་མཆིས་པར་མཛོད༔ མོས་གུས་
དད་པས་ཕྱག་བགྱི་ན༔ རྟག་ཏུ་མི་འབྲལ་གྲོགས་མཛོད་ཅིག༔ ཨོཾ་ཛཾ་བྷ་ལ་ས་པཱ་རི་ཝ་ར་བཛྲ་ཨརྒྷཾ་པཏྱཾ་སོགས་ནས། ཤཔྟ་རུ་པཱ་ཤཔྟ་གྷནྡྷེ་ར་སྱ་སྤཪྴེ་ཨཱཿཧཱུཾ་སྭཱ་
ཧཱ༔ ཛཾ༔ སྐྱེ་མེད་ཆོས་ཀྱི་དབྱིངས་ལས་བཅོམ་ལྡན་འདས༔ གང་འདུལ་མཛད་པས་སྐྱོང་བའི་ཛཾ་བྷ་ལ༔ རྒྱལ་བས་མཛད་པའི་འགྲོ་ལ་རྟག་སྐྱོང་བའི༔

༄༅། །གནོད་སྦྱིན་ནོར་བདག་གཙོ་ལ་ཕྱག་འཚལ་བསྟོད༔ ཐུགས་ཀར་ཉི་སྟེང་ཛཾ་མཐར་སྔགས་ཀྱིས་བསྐོར༔ ཨོཾ་ཛཾ་བྷ་ལ་ཛ་ལན་ཏྲ་ཡེ་སྭཱ་
ཧཱཿ བརྒྱ་རྩ་བཟླ། འཕྲོ་འདུ་འོད་ཟེར་ལྕགས་ཀྱུ་ཡིས༔ རྒྱལ་བའི་ཐུགས་རྗེ་བྱིན་རླབས་བསོད་ནམས་སྟོབས༔ རྒྱལ་པོའི་མངའ་ཐང་དཔལ་དང་འབྱོར་བ་
བཀུག པཎ་ཆེན་ཡོན་ཏན་སྙན་དང་གྲགས་པ་དང་༔ འཇིག་རྟེན་ཕོ་མོའི་མངའ་ཐང་ཀླུང་རྟ་བཀུག བདག་སྣང་ཛཾཿཡིག་གཟི་མདངས་རྒྱས་པར་བསྒོམ༔ 
མཆོད་བསྟོད་འོད་ཞུ་བྱ། ༈ ཉེར་བརྒྱད་པ་ཁྲོ་བོ་ཧཱུཾ་མཛད་ནི༔ སྐྱབས་སེམས། ཤུ་ནྱ་ཏ༴ པད་ཉིའི་སྟེང་དུ་ཧཱུཾ་ཡིག་མཐིང་ནག་ལས༔ རང་ཉིད་རྡོ་རྗེ་ཧཱུཾ་མཛད་
སྐུ་མདོག་མཐིང་༔ ཞལ་གཅིག་ཕྱག་གཉིས་རྡོ་རྗེ་དྲིལ་བུ་བསྣོལ༔ ཞལ་གདངས་མཆེ་གཙིགས་སྤྱན་གསུམ་དབུ་སྐྲ་བརྗེ་ས༔ དུར་ཁྲོད་དཔལ་ཆས་འཇིགས་

བྱེད་མནན་ཅིང་འཇིག༔ ཧྲཱིཿཧཱུཾ༔ ཆོས་དབྱིངས་སྐྱེ་བ་མེད་པ་ལས༔ སྐྱེ་བའི་ཆོ་འཕྲུལ་ཁྲོ་བོའི་སྐུ༔ དྲག་པོ་ཆེན་པོ་ཧཱུཾ་མཛད་ནི༔ སྤྱན་འདྲེན་གནས་
འདིར་བཞུགས་སུ་གསོལ༔ ཧཱུཾ་ཧཱུཾ་ཧཱུཾ༔ བཛྲ་ས་མ་ཡ་ཛ་ཛ༔ ས་མ་ཡ་ཏིཥྛ་ལྷན༔ ཨོཾ་བཛྲ་ས་མ་ཡཱ་ཨརྒྷཾ་སོགས་ནས། ཤབྡ་པུཙྪ་ཧོ༔ ཧཱུཾ༔ ཆོས་དབྱིངས་
སྐྱེ་བ་མེད་པ་ལས༔ སངས་རྒྱས་རྣམས་ཀྱིས་རབ་ཏུ་བསྔགས༔ སྒྲུབ་པ་པོ་ཡི་གྲོགས་བྱ་ཞིང་༔ བསྲུང་དང་བཟློག་བསད་མནན་པ་ཡི༔ ཁྲོ་བོ་ཆེ་ལ་ཕྱག་
འཚལ་བསྟོད༔ ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་རྡོ་རྗེ་སྔོན་པོའི་སྟེ་བར་ཧཱུཾ་ཡིག་གི་མཐར་འཁོད་པའི་སྔགས་ཕྲེང་ལས་འོད་ཟེར་མཐིང་ཁ་ཕྱོགས་ཐམས་
ཅད་དུ་འཕྲོས་པས༔ རྒྱལ་བ་མཆོད་ཅིང་སེམས་ཅན་གྱི་གདོན་ཚོགས་ཞི་བར་བསྒོམས༔ ཨོཾ་ཧཱུཾ་ཧཱུཾ་ཕཊ་སྭཱ་ཧཱ༔ བརྒྱ་རྩ་བཟླ། མཆོད་བསྟོད་བྱ། བསྐུལ་པ་ནི༔ ཧཱུཾ༔

༄༅། །རིག་སྔགས་འཛིན་པའི་འོད་ཟེར་ཅན༔ སྣ་ཚོགས་འཕྲོ་བའི་མཚོན་ཆ་ཡིས༔ བྱད་དང་རིགས་སྔགས་ལྷ་འདྲེའི་ཟེར༔ ཆོ་འཕྲུལ་ཐ་
དག་བཟློག་ཏུ་གསོལ༔ ས་མ་ཡ་བྷྱོ་བྷྱོ༔ འོད་ཞུ་བྱ། ༈ ཉེར་དགུ་པ་གཤིན་རྗེ་གཤེད་ནི། དལ་དང་སྐྱབས་སེམས་གྲུབ་ནས༔ དངོས་པོའི་ཆོས་རྣམས་དམིགས་
མེད་ངང་༔ བརྩེ་བའི་སྐུར་སྣང་ཧཱུཾ་ཡིག་སེར༔ ལས་གྱུར་འོད་ཟེར་ཚ་ཚྭ་འཕྲོསཿ སྐུ་ཡི་རིགས་གྱུར་ཁྲོ་རྒྱལ་གྱི༔ མཐུ་སྟོབས་ནུས་པ་ཅིག་ཏུ་གྱུར༔ བདག་
ཉིད་ཁྲོ་རྒྱལ་གཤིན་རྗེ་གཤེད༔ སེར་ནག་ཞལ་གཅིག་ཕྱག་གཉིས་པ༔ རྣོ་ངར་གྲི་གུག་ཁྲག་ཆེན་དཀྲུགས༔ བེ་ཏ་ཟ་མེད་བདེ་བར་རོལ༔ འཇིགས་རྔམས་
དུར་ཁྲོད་དཔལ་ཆས་བརྒྱན༔ སེར་སྣ་ཡི་དྭགས་མ་ཧེ་གནོན༔ འཇིགས་ཆེན་འཇིགས་པར་བྱེད་པ་སྐྱེད༔ གཤིན་རྗེའི་ལྷ་ཚོགས་སྤྱན་དྲངས་གྱུར༔ སྤྱན་འདྲེན་ནི།

ཧཱུཾ༔ སངས་རྒྱས་སྐུ་ཡི་རང་བཞིན་འཇམ་དཔལ་དབྱངས༔ འཆི་བདག་སྲོག་བདག་ཚེ་བདག་མཐུ་བོ་ཆེ༔ དྲག་པོ་མི་སྲུན་རྔམས་པའི་ཚུལ་འཆང་བ༔ རྣལ་
འབྱོར་གྲོགས་ཀྱི་ཚུལ་དུ་གཤེགས་སུ་གསོལ༔ ཨོཾ་ཡ་མནྟ་ཀ་ས་པཱ་རི་ཝ་ར་བཛྲ་ས་མ་ཡ་ཛ༔ བཞུགས་སུ་གསོལ་བ་ནི༔ ཧཱུཾ༔ མཚན་རྫོགས་དད་པས་བཀོད་པའི་
གཞལ་ཡས་ཁང་༔ གསང་བ་སྙིང་པོའི་རྟེན་འདིར་བཞུགས་པར་འཚལ༔ ས་མ་ཡ་ཏིཥྛ་ལྷན༔ ཕྱག་འཚལ་བ་ནི༔ སྒོ་གསུམ་རབ་གུས་དད་པས་ཕྱག་འཚལ་ལོ༔
ཕ་རོལ་རིགས་སྔགས་རྦོད་གཏོང་བསྐྱབ་ཏུ་གསོལ༔ གཏད་དང་འཁྲུལ་འཁོར་གནོད་པ་བཟློག་པར་མཛོད༔ ན་མོ་པུ་རུ་ཤ་ཡ་ཧོ༔ མཆོད་འབུལ་ནི༔ ཧཱུཾ༔
འཇིགས་པའི་སྟོབས་འདུས་གཤིན་རྗེ་གཤེད་པོ་ལ༔ དངོས་འབྱོར་ཡིད་སྤྲུལ་མཐའ་ཡས་མཆོད་པ་ཆེས༔ དགྱེས་ཤིང་རོལ་པས་བདག་སོགས་རྗེས་འཛིན་ཅིང་༔

༄༅། །འགལ་རྐྱེན་འཚེ་བྲལ་མཐུན་རྐྱེན་ལྷུན་གྲུབ་ཤོག༔ ཨོཾ་ཡ་མནྟ་ཀ་ས་པཱ་རི་ཝ་ར་ཨརྒྷཾ་སོགས། ཤཔྟ་པྲ་ཏིཙྪ་པཱུ་ཛ་མེ་གྷ་ས་མུ་ཏྲ་སྥ་ར་ཎ་ཁཾ་
སཱ་ཧཱ༔ ཧཱུཾ༔ བྷནྡྷ་འབར་བར་བདུད་རྩིའི་རྒྱ་མཚོར་འཁྱིལ༔ དུང་ཆེན་འབར་བར་རཀྟའི་བ་གམ་འཁྲིགས༔ ཀཱ་པ་ལ་རུ་གཏོར་མ་རི་ལྟར་སྤུངས༔ རབ་
འཇིགས་གཤིན་རྗེ་གཤེད་པོའི་ཐུགས་དམ་བསྐང་༔ ཨོཾ་ཡ་མནྟ་ཀ་ས་པཱ་རི་ཝཱ་ར་མ་ཧཱ་སརྦ་པཉྩ་ཨ་མྲྀ་ཏ་མ་ཧཱ་རཀྟ་མ་ཧཱ་བ་ལིང་ཏ་ལ་ཁཱ་ཧི༔ བསྟོད་པ་ནི༔ ཧཱུཾ༔ 
ཁྲོ་རྒྱལ་ཀུན་གྱི་མཐུ་སྟོབས་རྫོགས་པའི་སྐུ༔ མ་རུངས་བདུད་དཔུང་ཐལ་བ་རླག་མཛད་པའི༔ རཱུ་ཏྲའི་སྲོག་ལེན་གཤིན་རྗེ་གཤེད་པོ་ལ༔ སྒོ་གསུམ་དད་པའི་
མཆོག་གི་བསྟོད་པར་བགྱི༔ འཛབ་ནི། སྙིང་ཁར་ཉི་གདན་དབུས་ཧཱུཾ་སེར༔ འོད་ཟེར་ཚ་ཚྭ་འཕྲོས་པའི་མདངས༔ གསུང་གི་རིགས་གྱུར་ཁྲོ་རྒྱལ་གྱི༔ མཐུ་

སྟོབས་ནུས་པ་ཀུན་འདུས་པའི༔ གསང་སྔགས་འོད་ཟེར་འཁྲུགས་པར་བསྒོམ༔ གཟུགས་སུ་སྣང་བ་སྐུ་ཡི་རོལ་པ་དང་༔ སྒྲ་རུ་གྲགས་པ་སྔགས་ཀྱི་འཕྲོ་འདུ་
ཡི༔ ཡིད་ཀྱི་འཕྲོ་འདུ་བདེ་གཤེགས་རྒྱུད་བསྐུལ་ནས༔ ཕྲིན་ལས་རྣམ་བཞིའི་ལས་རྣམས་བསྒྲུབ་པར་བསམ༔ བསྙེན་པ་ནི། ཨོཾ་ཧྲཱིཿཥྚི་ཝིཥྚི་ཏ་ན་ན་ཧཱུཾ་ཕཊ༔
བསྐུལ་བ་ནི། ཧཱུཾ༔ སྐུ་ལས་སྐུར་བཞེངས་གཤིན་རྗེ་གཤེད་པོ་ནི༔ དྲག་རྩལ་རྔམས་པའི་ཐུགས་དམ་དུས་ལ་བབ༔ བདུད་ཚོགས་ལོག་པའི་ཁ་ལོ་བསྒྱུར་དུ་
གསོལ༔ མ་རུངས་ལོག་ལྟའི་རཱུ་ཏྲ་ཐལ་བར་རློག༔ དམ་ཚིག་དུས་ལ་བབ་བོ་ཕྲིན་ལས་མཛོད༔ མཱ་ར་ཡ་ཧཱུཾ་ཧཱུཾ་ཕཊ༔ སླར་མཆོད་བསྟོད་བྱ། ༈ སུམ་
ཅུ་པ་འཇམ་དཔལ་ནག་པོ་ནི༔ སྐྱབས་སེམས། ཤུ་ནྱ་ཏ༴༴ བྷྲཱུཾ་ལས་རང་སྣང་དམིགས་མེད་ཡེ་ཤེས་མདངསཿ ཕ་ལམ་ལས་གྱུར་མཆོད་རྟེན་ཀློང་ཡངས་ལས༔

༄༅། །པདྨ་ཉི་མའི་གདན་སྟེང་དྷིཡིག་ནག འཕྲོ་འདུ་འདུས་པའི་བཅོམ་ལྡན་འཇམ་དཔལ་དབྱངས༔ དུད་མདོག་ནག་པོ་ཞལ་གཅིག་ཕྱག་
གཉིས་ཀྱི༔ ཕྱག་གཡས་གནམ་ལྕགས་རལ་གྲི་འབར་བ་ཕྱར༔ གཡོན་པས་སྡིགས་མཛུབ་བསྡིགས་པའི་ཚུལ་དུ་མཛད༔ ཞབས་གཉིས་རྡོ་རྗེ་སྐྱིལ་ཀྲུང་མཉམ་
པར་བཞུགས༔ རལ་པ་སྤྱིར་བཅིངས་ཤེར་ཕྱིན་གླེགས་བམ་འཛིན༔ རིན་ཆེན་དར་སོགས་ལོངས་སྤྱོད་རྒྱན་གྱིས་སྤྲས༔ སྣང་ལ་རང་བཞིན་མ་གྲུབ་སྐུ་རུ་
བསྒོམ༔ གནས་གསུམ་འོད་འཕྲོས་ཡེ་ཤེས་སེམས་དཔའ་བསྟིམ༔ དྷཱིཿ སངས་རྒྱས་ཀུན་གྱི་ཡེ་ཤེས་སྐུ༔ མཁྱེན་རབ་འཕགས་པ་འཇམ་དཔལ་དབྱངས༔
དྲག་པོའི་ཚུལ་གྱིས་གཤེགས་སུ་གསོལ༔ ནུས་པའི་མཐུ་རྩལ་བཅས་ཀྱི་བྱོན༔ དྷཱི༔ དད་པ་མཆོག་གི་རང་བཞིན་གྱི༔ དཀྱིལ་འཁོར་བུམ་པར་གཟི་བྱིན་

ཕོབ༔ སྒོ་གསུམ་གུས་པས་ཕྱག་འཚལ་ལོ༔ འདུ་འབྲལ་མེད་པའི་དངོས་གྲུབ་སྩོལ༔ ཀཱ་ཡ་ཝཱཀྐ་ཙིཏྟ་སིདྡྷི་ཧཱུཾ༔ ཨོཾ་བཛྲ་ཨརྒྷཾ་སོགས་ནས། ཤབྟ་རུ་པ་སོགས་
ནས། སྤཪྴེ་ཁཱ་ཧི༔ དྷཱི༔ བདེ་གཤེགས་སྐུ་ཡི་ཡེ་ཤེས་ཆེ༔ མི་སྲུན་འདུལ་མཛད་དྲག་པོའི་སྐུ༔ བསྲུང་དང་བཟློག་པ་གྲུབ་པ་པོ༔ ཕྲིན་ལས་མཛད་
ལ་ཕྱག་འཚལ་བསྟོད༔ ཙིཏྟའི་འདབ་མའི་དབུས་སུ་ཉི་མའི་སྟེང་༔ དྷི་ཡིག་ནག་པོའི་མཐའ་བསྐོར་སྔགས་ཀྱིས་བསྐོར༔ ཨོཾ་མཉྫ་ཤྲཱི་ཀཱ་ལ་ཙིཏྟ་ཧཱུཾ༔ བརྒྱ་
རྩ༑ ས་བོན་འོད་ཟེར་མཚོན་ཆ་རྣོན་པོའི་ཚོགསཿ བ་སྤུའི་གྲངས་ལས་ལྷག་པ་ཕྱོགས་བཅུ་འཕྲོས༔ ཁམས་གསུམ་གང་ཞིང་སྲིད་གསུམ་དབང་བསྡུས་ལ༔
དགྲ་བགེགས་བྱད་མའི་ལུས་སེམས་དུམ་བུར་གཏུབ༔ ཐལ་བ་རྡུལ་ཕྲན་བཞིན་དུ་བརླག་པར་བསམ༔ རྩ་སྔགས་ལ། རྨི་ཏྲི་དགྲ་བགེགས་བྱད་མ་ཤ་ཏྲུཾ་མཱ་ར་

༄༅། །ཡ་རྦད་བཟློག༔ གནོད་བྱེད་ཙིཏྟ་རུ་པ་ད་ཧ་པ་ཙ་ཚིནྡྷ་ཧཱུཾ་ཕཊ༔ བཏགས་པ་བདུན་བཟླ། མཆོད་བསྟོད་འོད་ཞུ་བྱ། ༈ སོ་གཅིག་པ་
གཏུམ་མོ་མེ་དབང་མཁའ་འགྲོ་ལྟར་ལས་སྒེར་དུ་མེད། སོ་གཅིག་པ་སེང་གདོང་མ་ནི༔ སྐྱབས་སེམས། ཤུ་ནྱ་ཏ༴ པད་ཉིའི་སྟེང་དུ་རང་ཉིད་མཁའ་འགྲོ་མ༔ སེདྷ་
མུ་ཁ་ཞལ་གཅིག་ཕྱག་གཉིས་དམར༔ འཇིགས་ཤིང་རྔམ་པ་རུས་པའི་རྒྱན་དྲུག་གསོལ༔ ཕྱག་གཉིས་ཉི་མ་ཟླ་བའི་དཀྱིལ་འཁོར་བརྡེབས༔ སྐུ་སྨད་གནམ་
ལྕགས་ཕུར་པ་རྣོ་ངར་ལྡན༔ གནོད་བྱེད་དགྲ་བགེགས་སྙིང་གར་ཟུག་པར་བསྒོམ༔ ཐུགས་དཀར་རཾ་ལས་ཉི་མའི་སྟེང་༔ ཧཱུཾ་ཡིག་དམར་ནག་མཐའ་བསྐོར་
དུ༔ བསྐོར་ཞིང་འཁོར་བའི་འདུ་འཕྲོ་ཡིསཿ རང་འདྲའི་ཁྲོ་མོ་གྲངས་མེད་འཕྲོས༔ གནོད་བྱེད་ཕྱེ་མར་བརླགས་པར་གྱུར༔ ཨཿཀཿསཿམཿརཿཙཿཤཿརྦདཿ

བརྒྱ་རྩ། ཨཿཀཿསཿམཿརཿཙཿཤཿདཿརཿསཿམཿརཿཡཿཕཊཿ ཉེར་ལྔ། ཕཊཿཡཿརཿམཿསཿརཿདཿཤཿཙཿརཿམཿསཿཀཿཨཿ བདུན་བཟླ། སྭ་བྷ་ཝ་སོགས། མདུན་
གྱི་གཏོར་མ་མི་དམིགས་པའི་ངང་ལས་མཁའ་འགྲོ་མ་སེང་གེའི་གདོང་པ་ཅན་སྐུ་མདོག་མཐིང་ནག་ཞལ་གཅིག་ཕྱག་གཉིས་པ་ཞིང་གཡང་གཟིག་ཤམ་ཐོད་ཕྲེང་གིས་
བརྒྱན་པའི༔ ཕྱོགས་བཞི་རུ་སེང་གདོང་མ་བཞི་རིགས་ཀྱི་མདོག་དང་མཐུན་པ༔ ཀུན་ཀྱང་ཕྱག་གཉིས་ཀྱིས་ཉི་ཟླ་བརྡེབས་པའི་བར་དུ་བྱད་མ་དགྲ་བགེགས་
ཐམས་ཅད་སྒོང་ལྤགས་བཅར་བ་ལྟར་ཕྱེ་མ་རྡུལ་ཕྲན་དུ་བརླག་པར་གྱུར༔ དེའི་ཕྱི་རོལ་དུ་དབང་མོ་ཉེར་བརྒྱད་ཀྱི་ཕྱག་ན་བཟློག་པའི་ཁྲག་ཟོར་འཕངས་པས་དགྲ་
བོའི་སྐྱེ་རྒྱུད་བཅད་པར་བསྒོམ༔ དེའི་ཕྱི་རོལ་དུ་བཀའི་ལྷ་མ་སྲིན་སྡེ་བརྒྱད་ཀྱི་གཙོ་མོའི་མཐུ་རྩལ་མ་བཟོད་པས༔ ཕོ་ཉ་འབངས་ཀྱི་ཕྱག་ན་ཞིང་གི་དུལ་མོ་

༄༅། །བརྡབས་པས་དགྲ་བགེགས་གཏན་དང་ཕྲལ་བར་བསྒོམས༔ བྷྱོ༔ ཆོས་ཀྱི་དབྱིངས་ལས་གཟུགས་ཀྱི་སྐུར་སྤྲུལ་མ༔ ཨུ་རྒྱན་ཡུལ་
དང་དུར་ཁྲོད་ལ་མཛད་ཅིང་༔ དམ་ལྡན་ཚུལ་བཞིན་བསྲུང་ཞིང་གྲོགས་མཛད་མ༔ རང་བཞིན་གནས་འདིར་སྤྱན་འདྲེན་གཤེགས་སུ་གསོལ༔ བཛྲ་ས་མ་
ཡཱ་ཛ་ཛ༔ བྷོ༔ སྔགས་ཀྱི་གསང་ཆེན་དུར་ཁྲོད་ནས༔ རབ་འཇིགས་དྲག་སྔགས་སྒྲོགས་པའི་ཀློང་༔ མ་མོ་ཀུན་གྱི་མཐུ་མོ་ཆེ༔ དྲག་ཤུལ་ཆེན་མོ་
བཞུགས་པར་འཚལ༔ ས་མ་ཡ་ཏིཥྛ་ལྷན༔ གསང་ཆེན་མཁའ་ཀློང་ཡུམ་གྱི་ཀློང་༔ མི་སྲུན་རྔམ་པའི་ཆ་ལུགས་ཅན༔ རིགས་སྔགས་བཟློག་ལ་ཕྱག་འཚལ་
ལོ༔ མཐུ་རྩལ་ཕྱུང་ལ་ཕྱག་འཚལ་ལོ༔ ན་མོ་པུ་རུ་ཤ་ཡ་ཧོ༔ བྷོ༔ རབ་ཁྲོས་སྔགས་ཀྱི་གཙོ་མོ་ལ༔ གསང་ཆེན་མཆོད་པ་འབུལ་བ་ནི༔ རཀྟའི་

ཁྲག་སྦུ་འཁྲིགས་པ་ལ༔ ཞིང་ཆེན་ལྷུ་དུམ་ཉི་ལི་ལི༔ དགྲ་བགེགས་བླ་ཚེ་སྲོག་གསུམ་བཅསཿ ཟ་སྐལ་ལྷག་མ་མེད་པར་བཞེས༔ མ་ཧཱ་སརྦ་པཉྩ་ཨ་མྲྀ་
ཏ་མ་ཧཱ་རཀྟ་མ་ཧཱ་བྷ་ལིངྟ་ལ་ཁཱ་ཧི༔ བྷོ༔ ཆོས་དབྱིངས་ཌཱཀྐིའི་དུར་ཁྲོད་གནས་རྣམས་ཉུལ༔ དམ་ལྡན་བསྲུང་ཞིང་དམ་ཉམས་སྲོག་ལེན་མ༔ རིགས་
སྔགས་རྦོད་གཏོང་ཆོ་འཕྲུལ་བཟློག་མཛད་པའི༔ དྲག་རྩལ་རིགས་སྔགས་གཙོ་ལ་ཕྱག་འཚལ་བསྟོད༔ ཐུགས་ཀར་རཾ་ལས་ཉི་མའི་སྟེང་༔ ཧཱུཾ་ཡིག་དམར་ནག་
མཐའ་བསྐོར་དུ༔ བསྐོར་ཞིང་འཁོར་བའི་འདུ་འཕྲོ་ཡིས༔ རང་འདྲའི་ཁྲོ་མོ་གྲངས་མེད་འཕྲོས༔ གནོད་བྱེད་ཕྱེ་མར་བརླགས་པར་གྱུར༔ ཨཿཀཿསཿམཿ
རཿཙཿཤཿརྦདཿ བརྒྱ་རྩ་བཟླ། ཨཿཀཿསཿམཿརཿཙཿཤཿདཿརཿསཿམཿརཿཡཿཕཊ༔ ཤྲཱི་ཀ་ལ་རུ་ཏྲ་མ་ར་ཡ་ཕཊཿ ཉེར་ལྔ། ཕཊཡ་ར་ལཿ ས་ར་དྷཿ ཤ་

༄༅། །ཙ་རཿ མ་ས་ཀ་ཨཱ༔ བདུན་བཟླ། མཆོད་བསྟོད། ༈ སོ་གཉིས་པ་ཁྲོ་རྒྱལ་དྲེགས་པ་ཀུན་འདུལ་ནི༔ སྐྱབས་སེམས། ཤུ་ནྱ་ཏ༴
སྟོང་པའི་ངང་ལས་ཉི་མའི་སྟེང་དུ་ཧཱུཾ་ཡིག་མཐིང་ནག་ལས་བདག་ཉིད་ཁྲོ་རྒྱལ་དྲེགས་པ་ཀུན་འདུལ་མཐིང་ནག་ཞལ་གཅིག་ཕྱག་གཉིས་སྤྱན་གསུམ་སྡང་མིག་དམར་པོ་
བསྒྲད་ཅིང་ཁྲག་ལྟར་གཡོ་བ ཞལ་གདངས་ལྗགས་འདྲིལ་རྣོ་དབལ་ལྡན་པའི་མཆེ་བ་གཙིགས་པ༔ དབུ་གཙུག་ན་རྟ་མགོ་ལྗང་གུས་རྟ་སྐད་འཚེར་བ༔ ཕྱག་
གཡས་གནམ་ལྕགས་ཀྱི་རྡོ་རྗེ་ཁ་གདངས་པ་ནམ་མཁའ་ཕྱར་བ༔ གཡོན་པས་སྡིགས་མཛུབ་ཀྱི་རྩེ་ལ་མེ་འབར་བ༔ སྐུ་ཆེ་ཞིང་ཡན་ལག་རགས་པ༔ ཆེ་བཙན་
འགྲན་ཟླ་དང་བྲལ་བ༔ དྲེགས་པ་སྡེ་བརྒྱད་འདུལ་བའི་གཉེན་པོ་མེ་དཔུང་རབ་ཏུ་འབར་བའི་ཀློང་ནས་ཨེ་ཧ་ཧ་ཧི་ཧིའི་སྒྲ་སྒྲོགས་པ༔ མདུན་དུ་སྡེ་བརྒྱད་དྲེགས་

པའི་ཚོགས་ཐམས་ཅད་འདར་ཡུད་ཡུད་དུ་འདུག་པ་གཅིག་ཏུ་གྱུར༔ ཧཱུཾ༔ གསང་ཆེན་སྔགས་ཀྱི་དཀྱིལ་འཁོར་གྱི༔ ཞི་བ་ཁྲོ་བོའི་ཆེ་བཙན་བདག རིག་
རྣམས་ཀུན་གྱི་དྲག་རྩལ་སྟོབས༔ དྲེགས་པ་ཀུན་འདུལ་གཤེགས་སུ་གསོལ༔ བཛྲ་ས་མ་ཡཱ་ཛ་ཛ༔ ཧཱུཾ༔ རང་བྱུང་སྔགས་ཀྱི་གསང་ཆེན་འདིརཿ དྲེགས་
པ་ཀུན་འདུལ་བཞུགས་སུ་གསོལ༔ དགྱེས་ཤིང་བརྩེ་བས་གཟི་མདངས་ལ༔ རབ་ཏུ་གུས་པས་ཕྱག་འཚལ་ལོ༔ ན་མོ་པུ་རུ་ཤ་ཡ་ཧོ༔ ཧཱུཾ༔ བྷནྡྷ་དམར་ཁྱུ།
གྱི་སྣོད་དུ་ཁྲག་ཆེན་དང་༔ དབང་པོའི་མེ་ཏོག་ཚིལ་ཆེན་བདུག་སྤོས་དང་༔ ཞུན་ཆེན་སྣང་གསལ་ཤ་རུས་ཞལ་ཟས་སོགསཿ གསང་ཆེན་བདུད་རྩི་རཀྟ་དམར་
གྱི་གཏོར༔ ཁྲོ་རྒྱལ་དྲག་པོར་བསྐུལ་ཕྱིར་མཆོད་འབུལ་བཞེས༔ ཨོཾ་བཛྲ་ཀྲོ་ཏ་ས་པཱ་རི་ཝ་ར་མ་ཧཱ་སརྦ་པཉྩ་ཨ་མྲྀ་ཏ་མ་ཧཱ་རཀྟ་མ་ཧཱ་བྷ་ལིངྟ་ཁཱ་ཧི་ཁཱ་ཧི༔ ཧཱུཾ༔

༄༅། །མཐུ་སྟོབས་རྫོ་གས་པའི་དཔལ་ཆེན་རྔམ་པའི་སྐུ༔ ཆེ་བཙན་དྲེགས་པ་སྲོག་བདག་དྲག་པོ་ཆེ༔ རྔམ་ཆེན་འཇིགས་ཆེན་འཇིགས་པར་བྱེད་
པ་པོ༔ མཐུ་སྟོབས་དྲེགས་པ་འདུལ་ལ་ཕྱག་འཚལ་བསྟོད༔ སྙིང་དབུས་ཉི་གདན་ཧཱུཾ་ཡིག་ལསཿ འོད་ཟེར་དྲག་པོའི་ཐོག་མཚོན་བཞིན༔ འགར་གྱི་ཚ་ཚྭ་
བཞིན་འཕྲོས་པས༔ མི་རུངས་ཐ་དག་བསྲེག་པར་བསྒོམ༔ བྷོ་མ་ར་ཡ་ཕཊཿ བརྒྱ་རྩ། བྷནྡྷེ་ཤ་ཡ་བྷྱོ༔ བཉུ་ལོ་ཤ་ཡ་ཕཊ༔ ཏེ་ཤ་ཡ་ཕཊཿ ནི་
ལོ་ཤ་ཡ་ཕཊཿ བྷེ་བྷན་དྷེ་དྲག་ཚལ་པ་སྲོག་རྩ་ཆོད་སྙིང་རྩ་ཆོད༔ རྩད་ནས་ཆོད༔ དྲུང་ནས་ཕྱུངས་སྭཱ་ཧྭ༔ བདུན་བཟླས། མཆོད་བསྟོད། བསྐུལ་པ་ནི། དྲག་
པོ་རིགས་འདུས་གསང་བདག་རྔམ་པའི་སྐུ༔ ཁྲོ་རྒྱལ་མཐུ་སྟོབས་ནུས་པའི་རྟགས་ཕྱུངས་ཤིག༔ དགྲ་བགེགས་བསམ་སྦྱོར་ལམ་ལོག་རྡུལ་དུ་རློག༔ ཆོས་མིན་

བར་ཆད་ཐ་དག་མེད་པར་མཛོད༔ མཱ་ར་ཡ་ཧཱུཾ་ཕཊ༔ འོད་ཞུ་བྱ་དེས་སྒྲུབ་པ་རྣམས་གྲུབ་སྟེ། དེ་ནས་ལས་བུམ་སྒྲུབས། ༈ དེ་ནས་རྗེས་ཀྱི་ལས་རིམ་ལ། ཚོགས་མཆོད་
ནི༑ འདོད་ཡོན་ཚོགས་ཀྱི་ཡོ་བྱད་བཤམས་ལ། བྱིན་གྱིས་བརླབས་པ་ནི༔ ཧཱུཾ༔ རྡོ་རྗེ་ལྟ་བུའི་ཡེ་ཤེས་ཀྱི༔ ཆོས་དབྱིངས་སྒྱུ་མར་རོལ་པའི་མདངས༔ ཡི་གེ་རཾ་ཡཾ་ཁཾ་གསུམ་
འཕྲོས༔ རཾ་ལས་མེ་བྱུང་དངོས་འཛིན་བསྲེག༔ ཡཾ་ལས་རླུང་བྱུང་བག་ཆགས་གཏོར༔ ཁཾ་ལས་ཆུ་བྱུང་གཉིས་འཛིན་བཀྲུས༔ ཧཱུཾ༔ རང་ཉིད་ལྷ་ཡི་
ཐུགས་ཀ་ནས༔ བྱིན་གྱིས་རླབས་པའི་ཡི་གེ་འཕྲོས༔ ཧཱུཾ་ཧཱུཾ་གིས་རྣམ་པར་རྟོག་པ་སྦྱངས༔ ཨ་ཨཱཡིས་ཡེ་ཤེས་བདུད་རྩིར་བསྒྱུར༔ ཨོཾ་ཨོཾ་གྱིས་འདོད་
ཡོན་སྣང་སྲིད་ཁེངས༔ ཧཱུཾ༔ ཚོགས་ཀྱི་དངོས་པོ་ཤ་སྣ་སྙིང་སྣ་སྟོང་༔ ཚོགས་ཀྱི་ངོ་བོ་ཤ་ལྔ་བདུད་རྩི་ལྔ༔ ཚོགས་ཀྱི་རང་བཞིན་རིགས་ལྔ་ཡེ་ཤེས་རྒྱུན༔

༄༅།        །ཚོགས་ཀྱི་ཐུགས་རྗེ་ཨཱ་ལི་ཀཱ་ལིའི་ཟེར༔ གང་ལ་རེག་རྣམས་ཐར་བའི་དངོས་གྲུབ་ཐོབ༔ བརྟུལ་ཞུགས་མཆོག་གི་འདོད་ཡོན་རི་ལྟར་
སྤུངས༔ ཨོཾ་ཨཱཿཧཱུཾ་ག་ན་ཙཀྲ་པུཙྪ་ཧོ༔ སྤྱན་འདྲེན་པ་ནི༔ ཧཱུཾ་ཧྲཱིཿ ཟངས་མདོག་དཔལ་རིའི་ཕོ་བྲང་ནས༔ རྗེ་བཙུན་པདྨ་ཐོད་ཕྲེང་རྩལ༔ རིག་འཛིན་རྒྱ་
མཚོའི་ཚོགས་ཀྱིས་བསྐོར༔ ཚོགས་ལ་སྤྱན་འདྲེན་གཤེགས་སུ་གསོལ༔ བདེ་ཆེན་རོལ་པའི་དཀྱིལ་འཁོར་ནས༔ དབང་ཆེན་དཔའ་བོ་རྟ་མགྲིན་ལ༔ ཡི་
དམ་རྒྱ་མཚོའི་ཚོགས་ཀྱིས་བསྐོར༔ ཚོགས་ལ་སྤྱན་འདྲེན་གཤེགས་སུ་གསོལ༔ དུར་ཁྲོད་ཆེན་པོའི་གནས་བརྒྱད་ནས༔ མཁའ་འགྲོ་རྡོ་རྗེ་ཕག་མོ་ལཿ མཁའ་
འགྲོ་རྒྱ་མཚོའི་ཚོགས་ཀྱིས་བསྐོར༔ ཚོགས་ལ་སྤྱན་འདྲེན་གཤེགས་སུ་གསོལ༔ དེ་ནས་བསྐང་བ་བཤགས་སྦྱངས་དྲི་མེད་ནི། ཧྲཱིཿ ཆོས་དབྱིངས་མདངས་ལས་ཡོན་

ཏན་མཚན་དཔེར་ཤར༔ དུས་གསུམ་ཕྱོགས་བཅུའི་བདེ་གཤེགས་སྲས་འཁོར་ཚོགས༔ ཡི་དམ་རྒྱུད་སྡེའི་དཀྱིལ་འཁོར་བསྲུངས་མར་བཅས༔ ཀུན་ནས་
མཁྱེན་བརྩེས་བདག་ལ་དགོངས་སུ་གསོལ༔ སྔོན་ལས་མེ་ཏོག་ལྷའམ་ལས་འབྲེལ་གྱིས༔ དེང་སང་ཐུགས་རྗེ་བརྩེ་བས་སྐྱོབ་པའི་མགོན༔ པདྨ་འབྱུང་གནས་
ཡི་དམ་ཡོངས་རྫོགས་ཀྱི༔ རྩ་གསུམ་དམ་ཅན་བསྲུངས་མར་བཅས་པ་དགོངས༔ བདག་ནི་མ་རིག་རྨོངས་འཁྲུལ་ལེ་ལོ་ཡིས༔ ཧཱུཾ༔ རྡོ་རྗེ་སློབ་དཔོན་དྲུག་
དང་མཆེད་བཞིའི་སྐུ༔ སྔགས་གསུམ་ཕྱག་རྒྱ་བཞི་གསུང་གསང་བའི་ཐུགས༔ སྤྱད་པར་བྱ་དང་སྤངས་བྱ་དང་བླངས་ལྔཿ སྒྲུབ་བྱ་ཤེས་པར་བྱ་བའི་དམ་ཚིག་
རྣམསཿ ཚུལ་དང་མི་མཐུན་ཉམས་པ་གང་མཆིས་པ༔ བཤགས་སོ་བསྐང་ངོ་ཉམས་པ་སོར་ཆུད་ནས༔ རྒྱུད་གསུམ་རྩ་གསུམ་མགོན་གྱིས་རྗེས་ཟུངས་ཤིག༔

༄༅། །དད་ཀྱང་རྣམ་གཡེངས་མོས་ཀྱང་མ་འབྱོར་དང་༔ དུག་ལྔའི་བག་ཆགས་ངན་སྟོབས་དབང་ཤུགས་ཀྱིས༔ བླ་མ་ཡི་དམ་མཁའ་འགྲོ་ཆོས་
སྐྱོང་དང་བསྲུང་ཡུལ་ཉམས་པ་གང་བགྱིས་མཐོལ་ཞིང་བཤགས༔ སྒོམ་བསྒྲུབ་སྤྱོད་པའི་རྣལ་འབྱོར་དབང་ཕྱུག་གིས༔ དམ་ཚིག་ཉམས་ཆག་ཐམས་ཅད་
སྐོང་གྱུར་ནས༔ རྩ་བ་ཡན་ལག་ཕམ་ལྟུང་ཉེས་བྱས་རྣམས༔ སོར་ཆུད་ཚངས་མཛོད་མཆོག་ཐུན་དངོས་གྲུབ་སྩོལ༔ ཧྲཱིཿ རང་སེམས་དད་པས་ཀུན་བླངས་
མཆོད་པའི་སྤྲིན༔ མཆོད་ཡོན་མེ་ཏོག་སྤོས་མེ་དྲི་ཞལ་རོལཿ གཟུགས་སྒྲ་དྲི་རོ་རེག་ཆོས་ཕྱག་རྒྱ་མཆོག༔ རྩ་བརྒྱད་སྟོང་སྦྱར་སྨན་དང་འཁོར་བའི་ཁྲག༔
ཤ་ལྔ་བདུད་རྩི་རྣམ་ལྔའི་གཏོར་མ་དང་༔ འདོད་པའི་ལོངས་སྤྱོད་དུ་མའི་ཚོགས་ཀྱིས་མཆོད༔ ཧྲཱིཿ དལ་འབྱོར་བཅོ་བརྒྱད་གཟུགས་དང་བསྟོད་པའི་སྒྲ༔

དགེ་ལེགས་ཡོན་ཏན་དྲི་དང་ཕུང་ལྔའི་རོ༔ ཆགས་མེད་རེག་དང་སྣང་སྟོང་ཕྱག་རྒྱའི་ཆོས༔ མཆོད་ཡུལ་བསྐང་བར་བྱ་བའི་མཆོད་པའོ༔ ཧྲཱིཿ དུས་གསུམ་
བདེ་གཤེགས་མཁྱེན་བརྩེ་འདུས་པའི་སྐུ༔ ཨུ་རྒྱན་འགྲོ་བའི་མགོན་པོ་པདྨ་འབྱུང་༔ རྒྱུད་སྡེའི་དཀྱིལ་འཁོར་གཙོ་མཆོག་རིགས་འདུས་ཀྱི༔ སྲས་འཁོར་
བསྲུངས་མར་བཅས་པ་བསྐང་བར་བགྱི༔ ཧྲཱིཿ མཚོ་སྐྱེས་རྒྱལ་བའི་ཕྲིན་ལས་གང་འདུལ་གྱི༔ བྱིན་རླབས་ཕྱོགས་བཅུའི་བདེ་གཤེགས་བླ་མར་ཤརཿ རོལ་
པ་མ་འགག་རྒྱུད་སྡེའི་ཧེ་རུའི་གཙོ༔ ཕྲིན་ལས་གྲངས་མེད་མཁའ་འགྲོའི་ཕྲིན་ལས་བཞི༔ གནས་གཏེར་ཆོས་སྐྱོང་དང་བཅས་བསྐང་བར་བགྱི༔ ཧྲཱིཿ པདྨ་
བཛྲ་རིགས་ལྔ་ཐོད་ཕྲེང་རྩལ༔ དབང་དྲག་དྲག་པོ་རིགས་ལྔ་མེ་ཡི་དབལ༔ མི་བསྐྱོད་རྡོ་རྗེ་རིགས་མཆོག་མཚན་བརྒྱད་སོགས༔ ཡི་དམ་ཡོངས་རྫོགས་བླ་

༄༅། ། །མའི་ཐུགས་དམ་བསྐང་༔ ཧྲཱིཿ དུག་ལྔ་མ་སྤུངས་གནས་སུ་སྤོར་བའི་ཕྱིར༔ ཁྲག་འཐུང་རིགས་ལྔའི་མཐུ་རྩལ་རྔམ་པའི་སྒྲ༔ འབར་
བའི་རྟ་སྐད་ཕྱོགས་བཅུར་སྒྲོགས་མཛད་པའི༔ དངོས་གྲུབ་ཀུན་འབྱུང་བླ་མའི་ཐུགས་དམ་བསྐང་༔ ཕ་རོལ་ཕྱིན་མ་དབྱངས་ཅན་གར་དབང་མོ༔ གནས་
འདིར་དགའ་བཞིའི་ཆུ་གཏེར་མནྡྷ་ར༔ ཐབས་ཤེས་བདེ་སྟོང་དབྱེར་མེད་ཡེ་ཤེས་ཀྱི༔ ཕྲིན་ལས་ཡོངས་རྫོགས་བླ་མའི་ཐུགས་དམ་བསྐང་༔ ཧཱུཾ་བྷྱོ༔ ཡེ་
ཤེས་ཟེར་གྱི་མཐུ་རྩལ་བསྲུངས་མའི་སྐུར༔ མགོན་པོ་མ་མོ་ལྷ་གཤིན་ཀླུ་བདུད་བཙན༔ གཟའ་རྒྱལ་གིང་རྨུ་ཐེའུ་རང་གནོད་སྦྱིན་སོགསཿ གནས་གཏེར་ཆོས་
སྐྱོང་ཀུན་གྱི་ཐུགས་དམ་བསྐང་༔ ཧྲཱིཿ རྒྱལ་བའི་ཞིང་ཁམས་མཐའ་ཡས་ནས༔ བདེ་གཤེགས་ཡབ་ཡུམ་སྲས་འཁོར་བཅསཿ བསྐང་ངོ་དམ་ཚིག་ཉམས་

སོ་འཚལ༔ འདི་ཡང་མི་འཆབ་མཐོལ་ལོ་བཤགསཿ ཨཱ༔ བསྐང་ཡུལ་བསྐང་བྱ་བསྐང་བ་དམིགས་མེད་ཀྱི༔ སྣང་སྟོང་རང་གྲོལ་མ་རྩོལ་མ་ཡེངས་པའི༔
འགག་མེད་ཀློང་ཡངས་རོལ་པའི་ཡེ་ཤེས་སེམསཿ འཁོར་འདས་རང་གྲོལ་ཆོས་དབྱིངས་ལྷུག་པར་ཨཱ༔ ཨོཾ་བཛྲ་ས་ཏྭ་ས་མ་ཡསོགས། མཆོད་པ་ནི། ཧཱུཾ་ཧྲཱིཿ
སྔགས་ཀྱི་བཅུད་ཆེན་ཟག་མེད་བདེ་བའི་མཆོག༔ མཆོག་གི་ལོངས་སྤྱོད་རྩ་གསུམ་དགྱེས་ཕྱིར་འབུལ༔ མ་རིག་ལོངས་སྤྱོད་འཁྲུལ་པའི་བྱ་བ་གང་༔ དམ་
བསྐང་མཐོལ་བཤགས་ཚངས་པའི་དངོས་གྲུབ་སྩོལ༔ བསྒྲལ་ལས་ནི༔ ཧཱུཾ་ཧཱུཾ་ཧཱུཾ༔ དབང་ཆེན་རབ་ཁྲོས་སྐུ་ལས་མཚོན་ཆའི་ཆར༔ དགྲ་བགེགས་ལུས་ལ་ཕོག་
ཅིག་ཚལ་པར་འགེམ༔ དྲན་བྱེད་སྙིང་ལ་གཟེར་ཅིག་དུམ་བུར་བརྒྱ༔ རྣམ་ཤེས་མར་མེ་སོད་ཅིག་མཱ་ར་ཡཱ༔ མ་ར་ཡ་མ་ར་ཡ་ཧཱུཾ་ཕཊ་ཧཱུཾ་ཕཊ༔ བསྟབ་པ་ནི།

༄༅། ། །ཧཱུཾ་ཧྲཱིཿ བསྟན་དགྲ་བསྒྲལ་བ་བམ་གྱི་ཚོགས༔ ཤ་ཁྲག་དམར་གྱི་དོན་སྙིང་འདི༔ དྲག་པོ་དགྱེས་པ་བསྐང་བའི་ཕྱིར༔ ཞལ་དུ་
སྟབས་སོ་ཁ་རཾ་ཁཱ་ཧི༔ མ་ཧཱ་མཾ་ས་རཀྟ་ཙིཏྟ་བ་སུ་ཏ་གོ་རོ་ཙ་ན་ལ་ཁཱ་ཧི༔ ཆོས་སྲུང་གསོལ་ཀ་གཏང་། དེ་ནས་རིག་པའི་མེ་ཏོག་དོར་བར་བྱའོ།། ༈ དེ་ནས་བསྐུར་བ་ལ།
སྤྱིའི་སྔོན་འགྲོ་ཁྲུས་བསྲུང་། ཆོས་བཤད་སྤྱི་བཤད་གང་འཚམ་ཙམ་དུ་བཏང་ནས། འཁྱོག་མཚམས་ནི། འདིར་རྡོ་རྗེའི་སྙིང་པོའི་བྱེ་བྲག་གི་ཆོས་བཀའ་རྩ་གསུམ་རྡོ་རྗེ་སྙིང་པོ་ཞེས་ཐུན་མོང་མཆོག་
གི་དངོས་སྒྲུབ་སྒྲུབ་པ་ལ་ཟབ་པའི་སྨིན་གྲོལ་ལས་ཚོགས་རྫས་སྦྱོར་དང་བཅས་པ་དང༌། དེ་སྒྲུབ་པའི་གེགས་སེལ་དུ་བསྲུང་བཟློག་མནན་སེལ་བཅས་དུ་མར་བྱོན་
པ་སྟེ། གཞུང་ལས། དཔག་བསམ་བུམ་བཟང་ཡིད་བཞིན་སྙིང་པོ་བཞིན༔ གདུལ་བྱ་སོ་སོའི་ཉོན་མོངས་འདུལ་བྱེད་ཀྱི༔ རང་རང་ཡུལ་ལ་ཆོས་ཀྱི་ཕུང་

པོ་ཡི༔ གསུང་རབ་ཡན་ལག་ཡོངས་རྫོགས་ཟབ་བཅུད་ཀྱི༔ ཡེ་ཤེས་བདུད་རྩི་འཕྲད་ཆོག་རང་གྲོལ་ཡིན༔ ཞེས་གསུང་སྟེ། མདོར་བསྡུ་ན་སྨིན་བྱེད་དབང་
གི་སྐོར་གྲོལ་བྱེད་བསྐྱེད་རྫོགས་ཀྱི་སྐོར། ཕྲན་ཚེགས་ལས་སྦྱོར་གྱི་སྐོར། ཆོས་སྲུང་དམ་ཅན་གྱི་སྐོར་ཏེ་བཞི་ལས། དང་པོ་རྒྱུད་རློབ་པ་དབང་གི་སྐོར་ལ་རྩ་
བ་དང་ཡན་ལག་གཉིས། གཉིས་པ་གྲོལ་བྱེད་བསྐྱེད་རྫོགས་ཀྱི་བསྐོར་ལ། ཕྲིན་ལས་ཀྱི་གཞུང་རྒྱས་བསྡུས་ཡན་ལག་དང་བཅས་པ་བསྐྱེད་རིམ་ལྷ་ཁྲིད་བཞི། །
རྫོགས་རིམ་གཟེར་འདེབས་དྲུག་དང་མཁའ་འགྲོའི་རླུང་སྦྱོར། ཡན་ལག་ཏུ་སྒྲུབ་པའི་རྟེན་བསགས་པ་གཉིས་བཞུགས་སོ༔ གསུམ་པ་ཕྲན་ཚེགས་ལས་སྦྱོར་གྱི་
སྐོར་ལ་རྩ་བ་རྡོ་རྗེ་སློབ་དཔོན་གྱི་ལས་ཆེན་བཞི་ཡན་ལག་ཏུ་ཞི་རྒྱས་དབང་དྲག་བཞི། བཞི་པ་ཆོས་སྲུང་དམ་ཅན་གྱི་སྐོར་ལ་སྲུང་མ་སྡེ་བདུན་དང་། སྲོག་བདག་

༄༅། །གསུམ་དེ་དག་གི་སྨིན་གྲོལ་ལའང་རྩ་བ་མཆོག་ཐུན་ལ་ཟབ་པ། རྩེ་གསུམ་སྤྱི་དང་བྱེ་བྲག་དེའི་ལས་ཀྱི་མདེལ་སྟོན་པ་གཙོ་མཆོག་དཀྱིལ་
འཁོར་དགུ། ཡན་ལག་ཐུན་མོང་ལ་བསྔགས་ཆེ་བ་དཀྱིལ་འཁོར་ཉི་ཤུ་རྩ་བཞི་སྟེ། ཁྱོན་དཀྱིལ་འཁོར་སུམ་ཅུ་སོ་བདུན་བཞུགས་སོ། །གཞུང་ལས། སྙིགས་
མའི་སེམས་ཅན་ལས་ངན་དུག་ལྔའི་ནད༔ ནད་ཚབས་ཆེན་པོར་གཏོང་བའི་སྨིན་ནུས་བཞིན༔ ཆོས་རྣམས་ཀུན་གྱི་ཉིང་ཁུ་འདི་ཡིན་ནོ༔ སྲ་བ་གཅོད་པ་རྣོ་
བའི་མཚོན་ཆ་བཞིན༔ ཞེས་དང༌། དེ་ལྟར་རྩ་གསུམ་ཡིད་བཞིན་སྙིང་པོ་ཡི༔ བླ་མེད་ཐེག་མཆོག་དགོངས་པ་ཡོངས་འདུས་ཀྱི༔ གདམས་པའི་མཐར་ཐུག་
ཚེ་གཅིག་རྫོགས་སངས་རྒྱས༔ འབྲེལ་པ་ཐོབ་ཚད་འཁོར་བར་ཕྱིར་མི་ལྡོག ཞེས་ཆེད་དུ་བསྔགས་ཤིང༌། རྗེ་འབངས་སྣོད་ལྡན་དོན་གནད་ཉམས་སུ་མྱོང་༔

ད་ལྟ་མ་སྤེལ་འཕྲལ་དང་ཡུན་གྱི་གནད༔ བདུད་བློན་ལོག་ལྟའི་སྨོན་ལམ་འདེབས་ཏ་རེ༔ ཕྱི་འབྱུང་རྗེས་འཇུག་གདུལ་དཀའ་འདིས་ཐུལ་ཅིག༔ སྨོན་ལམ་
གཏད་རྒྱ་གཏད་པའི་འབེན་གཅིག་གིས༔ སོ་སོའི་ཕྲེང་ཐག་དམ་ཚིག་གཅིག་བསྡུས་པས༔ གནས་དུས་བར་ཆད་མེད་པར་ལྷན་ཅིག་ཏུ༔ སྙིགས་མའི་དུག་
ཚོགས་བཅོམ་པའི་རྒྱུར་གྱུར་ཅིག ཅེས་སྐལ་ལྡན་རྗེ་འབངས་ཀྱི་ཚོགས་དང་བཅས་པས་སྨོན་ལམ་གྱི་གཏེར་རྒྱས་བཏབ་པ་དུས་སུ་སྨིན་ཏེ་སྤྲུལ་པའི་གཏེར་སྟོན་
ཆེན་པོ་ཉིད་ཀྱི་ཐུགས་བསྐྱེད་ལས་མངོན་པར་སྣང་བའི་དཔལ་ཏེ། ཡི་དམ་རྩ་གསུམ་གྱི་དབང་བཞི་དོན་གཉིས་ལས་སྦྱོར་སྨིན་དབང་དངོས་བགྱིད་པ་ལ། སློབ་
དཔོན་གྱི་བྱ་བར་འོས་པའི་དཀྱིལ་འཁོར་དང་བུམ་པའི་བསྐྱེད་བཟླས་རྫས་བྱིན་གྱིས་རླབས་ཏེ་རབ་ཏུ་གནས་པ་བགྱིས་ཤིང་། བདག་ཉིད་དཀྱིལ་འཁོར་དུ་འཇུག་

༄༅། །པའི་ཆོ་ག་སོགས་གྲུབ་མ་ཐག་པ་ལགས་ཤིང་། དེ་ལ་དཀྱིལ་འཁོར་དུ་འཇུག་པ་དང༌། དབང་བསྐུར་བ་དངོས་གཉིས་ལས། དང་
པོ་ལ། གཞུང་ལས། མཎྜལ་གསོལ་གནང་སྡོམ་བཟུང་རིག་རས་དང་༔ མེ་ཏོག་འཁྱིལ་པས་བསངས་ཤིང་དྲི་ལན་དང་༔ སེམས་བསྐྱེད་གསང་གདམས་
ནང་འཇུག་དམ་ལ་བཞག༔ ཡེ་ཤེས་དབབ་གསོལ་ཁ་དོག་མེ་ཏོག་འབུལ༔ སྤྱན་དབྱེ་དཀྱིལ་འཁོར་བསྟན་པས་སྤྲོ་བ་བསྐྱེད༔ ཅེས་དོན་ཚན་བཅུ་བདུན་གྱི་
དང་པོ། ཁྱེད་རང་རྣམས་ཀྱི་ངོ་སྐལ་དུ་གྱུར་པ་མཎྜལ་ཕུལ་ནས་གསོལ་བ་ལན་དུ་མར་བཏབ་པ་ཞིག་དགོས་པས་སྔགས་ཀྱི་ཀུན་སློང་ཐུན་མོང་མ་ཡིན་པ་གསལ་
གདབ་ནས་ཕྱི་ནང་གསང་བ་དེ་ཁོ་ན་ཉིད་ཀྱི་མཎྜལ་འབུལ་བར་ཞུ། དེ་ནས་སྒོ་གསུམ་འཇུག་པ་གཅིག་པས་གཉིས་པ་གསོལ་བ་འདེབས་པའི་རྗེས་ཟློས་ལན་གསུམ།

ཧྲཱིཿ ཡེ་ཤེས་རྩེ་མོ་རྣམ་རོལ་པའི༔ སློབ་དཔོན་ཁྱོད་ཉིད་དགོངས་སུ་གསོལ༔ བྱང་ཆུབ་ཆེན་པོའི་ཚུལ་སྟོན་པའི༔ མགོན་པོ་ཆེན་པོ་བདག་འཚལ་ལོ༔
དེ་ཉིད་དམ་ཚིག་རིམ་པ་དང་༔ བྱང་ཆུབ་སེམས་ཀྱང་བདག་ལ་སྩོལ༔ སངས་རྒྱས་ཆོས་དང་དགེ་འདུན་ཏེ༔ སྐྱབས་གསུམ་དག་ཀྱང་བདག་ལ་སྩོལ༔ ཐར་
པ་ཆེན་པོའི་གྲོང་མཆོག་ཏུ༔ མགོན་པོས་བདག་ཉིད་གཞུག་ཏུ་གསོལ༔ གསུམ་པ་གནང་བ་སྦྱིན་པ་ནི༔ ཧོ༔ བླ་མེད་དཀྱིལ་འཁོར་འདི་ཉིད་ནི༔ ཐར་གླིང་བདེ་
ཆེན་གྲོང་ཁྱེར་ལགསཿ སྔོན་སྦྱངས་སྐལ་ལྡན་སྣོད་ལྡན་གང་༔ གཏན་གྱི་བདེ་བར་གཤེགས་པ་ལགས༔ བཞི་པ་སྔགས་ཀྱི་སྡོམ་པ་བཟུང་བ་ལ་རྒྱུད་དག་པའི་
ཕྱིར་བདུན་རྣམ་དག་འབུལ་བ་འདིའི་རྗེས་ཟློས་ལན་གསུམ། བླ་མ་རྩ་གསུམ་དཀྱིལ་འཁོར་ལྷར༔ ཕྱག་འཚལ་མཆོད་འབུལ་ཉེས་ལྟུང་བཤགས༔ ཡི་རང་

༄༅།        །ཆོས་འཁོར་བསྐོར་བར་བསྐུལ༔ མྱ་ངན་མི་འདའ་རྟག་པར་བཞུགས༔ དགེ་བས་མཁའ་མཉམ་ལུས་ཅན་ཀུན༔ ཀུན་མཁྱེན་གོ་
འཕང་མྱུར་འགྲུབ་ཤོག༔ དེ་ནས་སྡོམ་བཟུང་དངོས་འདིའི་རྗེས་ཟློས་ལན་གསུམ། ཇི་ལྟར་སྔོན་གྱི་རྒྱལ་བ་སྲས་བཅས་དང༌། །རིག་འཛིན་མཁའ་འགྲོ་རྒྱ་
མཚོའི་ཚོགས་རྣམས་ཀྱི། །ཕྱི་ནང་གསང་བ་མཆོག་གི་དམ་ཚིག་དང༌། །སྡོམ་པ་རྒྱ་མཚོ་མཐའ་ཡས་བཟུང་བ་ལྟར། །དེང་ནས་བདག་ཀྱང་ལམ་ཆེན་དེར་
ཞུགས་ཏེ། །འགྲོ་ལ་ཕན་ཕྱིར་དེ་དག་བཟུང་བར་བགྱི། །དེ་ལྟ་བའི་གོང་མ་སྔགས་ཀྱི་སྡོམ་པའི་ཡན་ལག་ཏུ་འོག་མ་གཉིས་བླངས་ཏེ་གནས་འགྱུར་དུ་ཐོབ་པ་
ཡིན་ནོ། །ལྔ་པ་དབང་གི་ཅོད་པན་དམར་པོ་འཛིན་པ་རྟེན་འབྲེལ་གྱི་ཆོས་ཉིད་དེ། དབྱེ་དུས་མ་རིག་པའི་ལིང་ཏོག་ཕྱེད་པའོ།། ཙཀྵུ་བྷནྡྷ་ཝ་ར་མ་ན་ཡེ་ཧཱུཾ་གིས་བཅིངས། ཕྱག་རྟེན་གྱི་སླད་དུ་མེ་ཏོག་

གི་ཕྲེང་བ་གསར་པ་རེ་བསྣམས་ཤིང་། མཐར་བདེའི་བླ་མེད་དཀྱིལ་འཁོར་དུ༔ སྒོ་གསུམ་བཏུད་དེ་འཇུག་པ་ལ༔ ཐལ་སྦྱར་ཨུ་དུམ་མེ་ཏོག་བཅས༔ གུས་
པ་བཅས་ནས་ཆོས་ཉོན་ཅིག ཨ་ཁཾ་ཝི་ར་ཧཱུཾ༔ ཞེས་ཐལ་མོ་སྦྱར་ནས་འཛིན་ནོ། །བདུན་པ་དྲི་གསུམ་ལས་བུམ་གྱི་ཆུ་བླུད་ལ། ཧོ༔ མཆོག་གི་གསང་ཆེན་འདིར་ཞུགས་ནས
མཚན་འཛིན་ཀུན་རྟོག་སྦྱོང་བའི་ཕྱིར༔ ལས་ཀྱི་རྡོ་རྗེ་ཆུ་འདི་འཐུང་༔ ཐུན་མོང་མཚན་མར་རྟོག་པ་མེད༔ ཨོཾ་བཛྲ་ཨ་མྲྀ་ཏ་ཨུ་ཏ་ཀ་ཧཱུཾ་ཧྲཱིཿ བརྒྱད་པ་དྲི་བ་ནི་
ཀྱེའོ༔ བུ་ཁྱོད་སྙིང་པོ་ཡེ་ཤེས་སུ་འགྲོ་བ་ངེས་སམ༔ ལན་ནི་དེའི་རྗེས་སུ་བཟླས་སོ།། སྐལ་ལྡན་བདག་བདེ་བ་ཆེན་པོ་ལའོ༔ ཡང་། དེ་ལ་ཅི་ཞིག་བྱ་བ་སྤྱོད༔
འདིའི་རྗེས་བཟློས་གྱིས། རྒྱལ་བ་མཆོག་གི་དམ་ཚིག་གོ༔ དགུ་པ་སེམས་བསྐྱེད་པ་ནི༔ མ་གྱུར་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་སངས་རྒྱས་

༄༅། །ཀྱི་ས་ལ་འགོད་པར་མོས་པའི་རིགས༔ ཀུན་རྫོབ་བྱང་ཆུབ་སེམས་ཀྱི་ངོ་བོ་སྙིང་ཁར་ཟླ་བའི་དཀྱིལ་འཁོར་ཉ་གང་བ༔ ཆོས་ཐམས་ཅད་
གནས་ལུགས་སྤྲོས་བྲལ་འདུས་མ་བྱས་པའི་ངོ་བོ་རྡོ་རྗེ་དཀར་པོ་རྩེ་ལྔ་པར་མོས་པ་དེ་གཉིས་དབྱེར་མེད་ཀྱི་ལམ་དུ་ཁྱེར་ཅིག༔ ཨོཾ་སརྦ་ཡོ་ག་ར་བྷོ་དྷི་ཙིཏྟ་ཨུ་པ་ཏ་
ཡ་མི༔  སྙིང་ཁར་རྡོ་རྗེ་བཞག་ལ་བརྟན་པར་བྱ་བ་ནི། ཨོཾ་སུ་ར་ཏི་ཏྭཾ༔ ཧོ་སིདྡྷི་བཛྲ་ཡཀྵ་སུ་ཁཾ༔ བཅུ་པ་གསང་གདམས་ནཾ༔ འདི་ལྟའི་ཡང་གསང་བྱིན་རླབས་འདི༔ དམ་
མེད་རྣ་བར་སྨྲ་མི་རུང་༔ ལོག་ལྟས་གསང་སྔགས་ལ་སྨད་ན༔ ངན་འགྲོའི་རྒྱུ་སྟེ་གསང་བ་གདམས༔ སརྦ་ན་ར་ཀན༔ བཅུ་གཅིག་པ་ནང་འཇུག་ནི་རྡོ་རྗེའི་རེག་བྱས་ཡོལ་
བའི་ནང་དུ་ཁྲིད་དེ། ཧྲཱིཿ བླ་མེད་ཞིང་འདིར་ཕྱག་འཚལ་སྐྱབས་མཆིས་ནས༔ བཅོམ་ལྡན་རྒྱལ་བ་རིགས་ལྔའི་རྗེས་འཛིན་ཏེ༔ དྲི་བྲལ་དབང་བཞིའི་སྨིན་ཅིང་

རྒྱུད་གྲོལ་ཏེ༔ ཡེ་ཤེས་རྣམ་ལྔ་མངོན་དུ་གྱུར་པར་ཤོག༔ འདིའི་རྗེས་ཟློས་གྱིས༔ ཨ་ཏི་པཱུ་ཧོ༔ བཅུ་གཉིས་པ་དམ་བཞག་ནི༔ རྣམ་རྒྱལ་བུམ་ཆུ་དུང་ཆོས་ཀྱིས་བླུག་སྟེ༔ འདི་ནི་ཁྱོད་
ཀྱི་དམ་ཚིག་ཆུ༔ ཉམས་ན་ཚིག་དེ་དམྱལ་བའི་རྒྱུ༔ བསྲུངས་ན་མཆོག་ཐུན་དངོས་གྲུབ་ཐོབ༔ རྡོ་རྗེ་བདུད་རྩི་ཆུ་འདིས་འགྲུབ༔ ཨོཾ་ཨཱཿཧཱུཾ་སརྦ་པཉྩ་ཨ་མྲྀ་
ཏ་ཨ་ཀ་ས་མ་ཡ་ཧཱུཾ༔ རྡོ་རྗེ་སྙིང་གར་བཞག་ལ། ཧྲཱིཿ དེ་རིང་མི་འཁྲུགས་སེམས་དཔའ་ཆེ༔ ཁྱོད་ཀྱི་སྙིང་ལ་ཡང་དག་ཞུགས༔ གལ་ཏེ་ཚུལ་མིན་ཡིན་གྱུར་ན༔ 
དེ་མ་ཐག་ཏུ་གྲལ་ཏེ་གཤེགས༔ རྡོ་རྗེ་སྤྱི་བོར་བཞག་ལ། དེ་རིང་ཕྱིན་ཆད་བུ་ཁྱོད་ཀྱི༔ རྡོ་རྗེ་སློབ་དཔོན་ང་ཡིན་གྱི༔ ང་ཡིས་ཇི་ལྟར་བསྒོ་བ་བཞིན༔ ཁྱོད་ཀྱི་
འདི་ལྟར་བྱེད་དགོས་སོ༔ བཛྲ་གུ་རུ་ས་མ་ཡཱ་ཨེ་དན༔ བཅུ་གཉིས་པ་ཡེ་ཤེས་དབབ་པར་ཞུ་བ་འདིའི་རྗེས་ཟློས། ཧྲཱིཿ བདེ་གཤེགས་ཀུན་འདུས་བླ་མ་དགོངས༔ བླ་མ་

༄༅། །ཡི་དམ་མཁའ་འགྲོ་ཡི༔ ཡེ་ཤེས་བདག་ལ་དབབ་པར་ཞུ༔ བདག་རྒྱུད་ལྷ་ཡིས་བྱིན་རློབས་ཤིག སློབ་མ་རྣམས་འདུག་སྟངས་དང་བཅས་མོས་
པ་ལམ་དུ་བྱོས་ཤིག༔ ཤུ་ནྱ་ཏ་སོགས། འཁྲུལ་སྣང་མ་དག་པ་འདི་ཀུན་ཡེ་ནས་སྟོང་པའི་ངོ་བོ་ལ༔ རིག་སྣང་འགགས་མེད་ཀྱི་རྩལ་ལས་སློབ་དཔོན་གྱི་ཐུགས་ཀ་ནས་
འོད་ཟེར་ཡེ་ཤེས་ཀྱི་མེའི་རྣམ་པར་འཕྲོས་པས་ཁྱེད་རང་རྣམས་ཀྱི་བག་ཆགས་ཀྱི་ཕུང་པོ་ཐུལ་གྱིས་བསྲེག་ནས་པད་ཟླའི་གདན་གྱི་སྟེང་དུ་རིག་པའི་ངོ་བོ་པདྨ་འབྱུང་
གནས་སྐུ་མདོག་དམར་པོ༔ ཕྱག་གཉིས་ཌཱ་མ་རུ་དང་དྲིལ་བུ་འཁྲོལ་བ་སྣང་ལ་རང་བཞིན་མ་གྲུབ་པའི་ཐུགས་ཀར་པདྨ་རཱ་ག་ལས་གྲུབ་པའི་དགའ་བ་འཁྱིལ་པ་
གཡོན་དུ་འཁོར་བའི་ལྟེ་བར་ཧྲཱིཿདམར་པོ་ཁུག་པ་བཞི་ལ་ཛཿཧཱུཾ་བཾ་ཧོཿབཞིས་མཚན་པཿ སྨིན་མཚམས་སུ་ཧཾཿ རྩ་གསུམ་གྱི་མདོར་ཨཿ རྐང་ཞབས་སུ་ཡཾ་ལས་

རླུང་གཡོས་ཨཱལ་ཕོག་གཏུམ་མོའི་མེ་འབར་ཧཾ་ཡིག་གི་བདུད་རྩི་ཞུ་བ་དགའ་བ་འཁྱིལ་པ་ལ་ཕོག་པས་གཡོན་དུ་འཁོར༔ ཡི་གེ་ཛཿཧཱུཾ་བཾ་ཧོབཞིས་འོད་ཟེར་གྱིས་།
སངས་རྒྱས་བྱང་སེམས་རྣམས་བཀུག༔ བླ་མ་ཡི་དམ་མཁའ་འགྲོ་ཐམས་ཅད་དགའ་བ་འཁྱིལ་པ་ལ་ཐིམ༔ དགའ་བ་འཁྱིལ་པ་འོད་དུ་ཞུ་བའི་བདུད་རྩིས་ལུས་
ཁྱབ་དགའ་བ་བཞིའི་དངོས་གྲུབ་ཐོབ་པར་སྒོམས་ཤིག༔ ཧཱུཾ་ཧྲཱིཿ སྔོན་གྱི་བསྐལ་པའི་དང་པོ་ལ༔ ཨོ་རྒྱན་ཡུལ་གྱི་ནུབ་བྱང་མཚམས༔ དྷ་ན་ཀོ་ཤའི་མཚོ་
གླིང་དུ༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔
ཁྱེད་ཀྱི་རྗེས་སུ་བདག་བསྒྲུབ་ཕྱིར༔ བྱིན་གྱིས་རླབས་ཕྱིར་གཤེགས་སུ་གསོལ༔ ཨོཾ་ཨཱཿཧཱུཾ་གུ་རུ་དྷེ་ཝ་ཌཱཀྐི་ནི་སརྦ་སིདྡྷི་ཕ་ལ་ཧཱུཾ་ཨཱ༔ ཨ་ཝེ་ཤ་ཡ་སྟྭཾ་བྷ་ཡ༔

༄༅། །ར་ར་ར་ར༔ ས་མ་ཡཱ་ཧཱུཾ༔ ཨ་ཛྷིཾ༔ ཨེཿ ཨེ་ཨ་ར་ལི་ཧྲཱིཾ་ཧྲཱིཾ༔ ཕེཾ་ཕེཾ༔ དམིགས་པ་བརྟན་པོས་རྟགས་མ་བྱུང་བར་དུ་བྱའོ།། ཏིཥྛ་བཛྲ་གྱིས་
རྡོ་རྗེ་སྤྱི་བོར་བཞག་ལ་བརྟན་པར་བྱས་ལ། བཅུ་གསུམ་པ་ཁ་དོག་དྲི་བ་ནི་སྤྱན་ཡོལ་གྱི་འོག་ན་མདའ་གང་ཙམ་གྱི་དཀྱིལ་འཁོར་ཐོག་གི་ནམ་མཁའ་ལ་ལྟོས་ཤིག དཀྱིལ་འཁོར་གྱི་ཁ་དོག་ཅི་འདྲ་མཐོང་། དཀར་སེར་
དམར་ལྗང་བཞིའི་ལས་བཞི་དང་། ཁྲ་བོས་ལས་སྣ་ཚོགས་འགྲུབ་པའི་ལུང་བསྟན་པ་ཡིན་ནོ། །བཅུ་བཞི་པ་མེ་ཏོག་དོར་བ་ནི་གསུམ་སྟེ་དོར་བ་དང༌། གསང་མཚན་སླར་སྦྱིན་པའོ། །དང་པོ་དོར་བ་ནི༔ ཧཱུཾ༔ བླ་
མེད་རྩ་གསུམ་དཀྱིལ་འཁོར་དུ༔ བྱང་སེམས་རིག་པའི་མེ་ཏོག་འབུལ༔ སྔོན་སྦྱངས་ལྷ་ཡི་བྱིན་རླབས་ནསཿ མཆོག་ཐུན་དངོས་གྲུབ་མྱུར་དུ་སྩོལ༔ གུ་རུ་
དྷེ་ཝ་ཌཱཀྐི་ནི་པུཥྤེ་པྲ་ཏི་ཛ་ཀུ་སུ་མན་ཛ་ལི་ན་ཐ་ཧོ༔ དབུས་སུ་ཐུགས་ཀྱི་རིགས༔ ཤར་དུ་སྐུའི༔ ལྷོར་ཡོན་ཏན༔ ནུབ་ཏུ་གསུང་༔ བྱང་དུ་ཕྲིན་ལས༔ བར་གང་ཉེའམ༔ གཉིས་ཀའི་རིགས་ཀྱི་མིང་

བཏགས༔ མེ་ཏོག་སླར་སྤྱི་བོར་བཞག་ལ༔ ཧཱུཾ༔ རྡོ་རྗེ་སྙིང་པོའི་དཀྱིལ་འཁོར་དུ༔ རིག་པའི་མེ་ཏོག་ཕུལ་བ་ཡི༔ སྔོན་ལས་ལྷ་ཡི་དངོས་གྲུབ་མཆོག༔ མིང་བཞིན་
ཁྱོད་ཀྱི་རྒྱུད་སྨིན་ནོ༔ ཨོཾ་གུ་རུ་དྷེ་ཝ་ཌཱཀྐི་ནི་ཀཱ་ཡ་ཝཱཀྐ་ཙིཏྟ་སིདྡྷི་ཧཱུཾ༔ པྲ་ཏི་གྷྲི་རྣ་སྟཾ༔ ཨེ་མཾ་པ་ཏཾ་མ་ཧཱ་བཱ་ལ་ཧཱུཾ༔ བཅོ་ལྔ་པ་སྤྱན་དབྱེ་ཞུ་བ་ནི༔ ཧཱུཾ༔ ལས་
ཉོན་ཤེས་བྱས་ཀུན་ཏུ་བླང་༔ མ་རིག་རྨོངས་པའི་ལིང་ཏོག་བཞིན༔ ཉོན་མོངས་སྒྲིབ་པ་ཐ་དག་ཀུན༔ ཡེ་ཤེས་ཐུགས་རྗེས་བསལ་དུ་གསོལ༔ མིག་དུར་དབྱེ་
བ་ནི༔ བུ་ཁྱོད་མ་རིག་རྨོངས་པ་ཡི༔ སྒྲིབ་པའི་ལིང་ཏོག་དྲི་མ་བསལ༔ ཨོཾ་ཛྙཱ་ན་ཙཀྵུ་པྲ་ཝེ་ཤ་ཡ་སྭཱ་ཧཱ༔ བཅུ་དྲུག་པ་དཀྱིལ་འཁོར་བསྟན་པས་སྤྲོ་བ་བསྐྱེད་པ་ནི། ཧོཿ
ལྷ་སྔགས་ཆོ་གའི་བྱིན་རླབས་ཀྱིསཿ ཁྱོད་ནི་ཡེ་ཤེས་སྤྱན་དང་ལྡན༔ ཡང་གསང་དཀྱིལ་འཁོར་འདི་ཉིད་ནི༔ མཐོང་བ་དོན་ལྡན་ཨེ་མ་ཧོ༔ ཞེས་དཀྱིལ་འཁོར་

༄༅། །གྱི་རྣམ་དག་བཤད་པས་དོན་མཚོན་པ་ནི༔ ཡེ་ནས་སྙིང་པོ་གྲུབ་པ་རྡོ་རྗེའི་རྭ་བ་ཡེ་ཤེས་ཀྱི་མེ་རི༔ ཤེས་བྱའི་བག་ཆགས་བསྲེག་པ་མཚོན་བྱེད་དེ་
བསྲུང་བའི་འཁོར་ལོ་དང་༔ ཚོགས་བརྒྱད་གནས་སུ་དག་པ་དུར་ཁྲོད་བརྒྱད་ཀྱི་དབུས་སུ༔ སྣང་བ་དབྱིངས་ཕྱུག་ནམ་མཁའ་ཆོས་ཀྱི་འབྱུང་གནས༔ དག་པ་།
ཡུམ་ཆེན་གྱི་འབྱུང་བསཿ རྟེན་གཟུགས་ཀྱི་ཕུང་པོ་དག་པ་རྣམ་པར་སྣང་མཛད༔ ཡོན་ཏན་ཡོངས་སུ་རྫོགས་པའི་གཞལ་ཡས་ཁང་མཚན་ཉིད་རྫོགས་པའི་དབུས་
སུ༔ དྲི་མེད་ཡོན་ཏན་གྱི་པདྨ་ཐབས་ཤེས་མཚན་དཔའི་ཉི་ཟླའི་གདན་ལ༔ བཅོམ་ལྡན་འདས་གྲུབ་པ་བརྒྱད་ཀྱི་དངོས་གྲུབ་མཆོག་གི་དཔའ་བོ་རྟ་མགྲིན༔ ཡེ་
ཤེས་བདེ་སྟོང་ཟུང་འཇུག་རྩེ་མོའི་མཆོག་གི་དངོས་གྲུབ་བྱིན་རླབས་མཆོག་གི་རྩ་བ་བླ་མ་པདྨ་བཛྲ་རྩལ་ཏེ༔ ཐར་པ་ཆེན་པོ་ཡེ་ཤེས་ཀྱི་ཕོ་བྲང་འདི་མཐོང་བ་དོན་

ལྡན་བདེ་བ་ཆེན་པོ་སྟེ་མངོན་དུ་ལྷ་དང་སྐལ་བ་མཉམ་པའོ༔ སྐབས་ཀྱི་བྱ་བའི་སྨིན་པ་དང་གྲོལ་བའི་ལམ་ཁྱེར་དམ་ཚིག་དཀྱིལ་འཁོར་གསལ་ཞིང་ཡེ་ཤེས་ཀྱི་དཀྱིལ་
འཁོར་སྤྱན་དྲངས་རིགས་ཀྱི་བདག་པོས་མངོན་པར་དབང་བསྐུར་ཞིང་རྒྱས་གདབ་པ༔ སྙིང་པོ་སྔགས་ཀྱི་སྒྲ་སྒྲོག་པ་ཕྲིན་ལས་ཀྱི་སྤྲོ་བསྡུ་ཏིང་ངེ་འཛིན་གྱིས་དབང་
བླང་བ་སོགས་ཀྱི་ཡན་ལག་འགྲུབ་ནས༔ དངོས་གཞིའི་དབང་བསྐུར་བ་དངོས་ནི། གཉིས་པ་ལས་དང་པོ་ཞུ་བའི་མཎྜལ་ཕུལ་ནས། གསོལ་བ་འདེབས་པ་ནི༔ རིགས་ཀུན་འདུས་པའི་སློབ་དཔོན་
དགོངས ཁྱོད་ཞབས་པདྨོའི་བཀའ་དྲིན་གྱིས༔ བདག་ལ་ཐུགས་རྗེས་ཉེར་དགོངས་ལ༔ རིགས་ལྔའི་དབང་མཆོག་སྩལ་དུ་གསོལ༔ ཞུས་པས། བདག་
མདུན་གྱི་དཀྱིལ་འཁོར་དབྱེར་མེད་ཀྱི་ཐུགས་ཀ་ནས་གདན་གསུམ་ཚངས་པའི་དཀྱིལ་འཁོར་རྫོགས་པ་མདུན་གྱི་ནམ་མཁའ་ལ་བྱོན་ཏེ༔ དེ་བཞིན་གཤེགས་པ་

༄༅།        །རྣམས་ཀྱི་དགོངས་པ་མཛད༔ ཡུམ་རྣམས་ཀྱིས་བུམ་པ་སོགས་བདེ་བར་གཤེགས་པ་རིགས་ལྔའི་ངོ་བོ་ཅན་བསྣམས་ཏེ་དབང་བསྐུར་གྱི་
བྱ་བ་མཛད༔ བྱང་ཆུབ་སེམས་དཔའ་རྣམས་ཀྱིས་བཀྲ་ཤིས་པའི་ཤིས་པ་བརྗོད༔ རིགས་ཀྱི་ལྷ་མོ་རྣམས་ཀྱི་མེ་ཏོག་འཐོར་ཞིང་༔ མཆོད་པའི་ལྷ་མོ་རྣམས་
ཀྱི་མཆོད་རྫས་ཀྱི་མཆོད་དེ༔ ཁྲོ་བོ་རྣམས་ཕྱོགས་མཚམས་སུ་འཁོད་ནས་བགེགས་བསྐྲད་པར་གྱུར༔ ཧཱུཾ༔ བཀྲ་ཤིས་གང་ཞིག་སེམས་ཅན་སྙིང་ལ་གནས༔ 
སེམས་ཅན་མ་ལུས་རང་བཞིན་མཆོག་གྱུར་པ༔ བསྐྱེད་བྱེད་ཀྱིས་བསྐྱེད་བདེ་འབྱུང་ཇི་ལྟ་བར༔ དེ་ལྟར་དབང་བསྐུར་མཆོག་གི་བཀྲ་ཤིས་ཤོག༔ ཨོཾ་བཛྲ་
སཏྭ་སུ་ཁཾ་གྲ་ཧ༔ བཛྲ་རཏྣ་མ་ནུ་ཏ་རཾ༔ བཛྲ་དྷརྨཱ་ཀ་ཡཱ་ནི༔ བཛྲ་ཀརྨ་ཀ་རོད་བྷ་ཝེ༔ ཨོཾ་བཛྲ་ཨརྒྷཾ་སོགས་ནས། ཤབྟ་པྲ་ཏིཙྪ་སྭཱ་ཧཱ༔ ཨོཾ་ཨ་བིགྣན་

ཏ་ཀྲིད་གནོད་བྱེད་འབྱུང་པོ་ཨུ་ཙ་ཏ་ཡ་གྷ་གྷ་གྷ་ཏ་ཡ་གྷ་ཏ་ཡ་སརྦ་བིག་ནན་གཙྪཿ དབང་རྫས་བུམ་པ་སློབ་མ་བཅས་མི་བསྐྱོད་པར་གྱུར་པའི་བྱང་སེམས་བདུད་རྩིའི་
རྒྱུན་བབ་ལུས་གང་བར་དམིགསཿ ཧཱུཾ་ཧཱུཾ་ཧཱུཾ༔ ཧཱུཾ༔ མི་བསྐྱོད་བུམ་པའི་ཐུགས་རྗེས་དྲི་ཁྲུས་ནས༔ ཡེ་ཤེས་བཅུད་ཀྱིས་སྨིན་པའི་ཀ་ལ་ཀྵཿ རྣམ་ཤེས་
མེ་ལོང་ཡེ་ཤེས་མངོན་དུ་བྱའི༔ རྡོ་རྗེ་རིགས་ཀྱི་དངོས་གྲུབ་སྒྲུབ་པར་དབང་༔ ཨོཾ་བཛྲ་ཀ་ལ་ཀྵ་ཨ་བྷི་ཥིཉྩ་ཧཱུཾ༔ ཨོཾ་ཨཱབཛྲ་ཨུ་ཊ་ཨ་བྷི་ཥིཉྩ་ཧཱུཾ༔ སུ་ར་ཏི་
སྟྭཾ༔ ཨ་ཧོ༔ ཆུའི་ལྷག་མ་སྤྱི་བོར་བརྟན་པ་ལས་མི་བསྐྱོད་པས་དབུ་བརྒྱན་པར་གྱུར༔ དབང་རྫས་དབུ་བརྒྱན་སློབ་མར་བཅས་རིན་འབྱུང་དུ་གྱུར་པའི་བྱང་
སེམས་བདུད་རྩིའི་རྒྱུན་བབ་ལུས་གང་བར་དམིགས༔ ཧཱིཏཾ༔ རིགས་ལྔའི་ཡོན་ཏན་ཀུན་གྱིས་རབ་མཛེས་པའི༔ རྒྱལ་བའི་རྒྱལ་ཚབ་མངོན་པར་དབང་

༄༅། །བསྐུར་བཞིན༔ ཚོར་ཕུང་མཉམ་ཉིད་ཡེ་ཤེས་མངོན་དུ་བྱའི༔ རིན་ཆེན་རིགས་ཀྱི་དངོས་གྲུབ་སྒྲུབ་པར་དབང་༔ ཨོཾ་རཏྣ་ཨ་བྷི་ཥིཉྩ་
ཏྲཾ༔ ཨོཾ་བཛྲ་མུ་ཀུ་ཏྲ་ཨ་བྷི་ཥིཉྩཧཱུཾ༔ སུ་ར་ཏི་སྟཾ༔ ཨ་ཧོ་བཛྲ་དྷ་ཤ་ཧོ༔ ཨོཾ་ཧཱུཾ་ཏྲཱཾ་ཧྲཱིཿཨཱ༔ ཆུའི་ལྷག་མ་སྤྱི་བོར་བརྟན་པ་ལས་རིན་ཆེན་འབྱུང་ལྡན་གྱིས་
དབུ་བརྒྱན་པར་གྱུར༔ དབང་རྫས་རྡོ་རྗེ་སློབ་མར་བཅས་འོད་དཔག་མེད་པར་གྱུར་པའི་བྱང་སེམས་བདུད་རྩིའི་རྒྱུན་བབ་ལུས་གང་བར་དམིགས༔ ཧཱུཾ་ཧྲཱིཿ པདྨ་
རིགས་ཀྱི་རྡོ་རྗེ་འཛིན་གྱི་ཐབས༔ རྡོ་རྗེ་ཆོས་ཀྱི་དམ་ཚིག་ཕྱག་རྒྱ་ཆེ༔ འདུ་ཤེས་སོར་རྟོགས་ཡེ་ཤེས་མངོན་དུ་བྱའི༔ པདྨ་རིགས་ཀྱི་དངོས་གྲུབ་སྒྲུབ་པར་
དབང་༔ པདྨ་ཨ་བྷི་ཥིཉྩ་ཧྲཱིཿ ཆུའི་ལྷག་མ་སྤྱི་བོར་བརྟན་པ་ལས་འོད་དཔག་མེད་པས་དབུ་བརྒྱན་པར་གྱུར༔ དབང་རྫས་དྲིལ་བུ་སློབ་མར་བཅས་དོན་འགྲུབ་

ཏུ་གྱུར་པའི་བྱང་སེམས་བདུད་རྩིའི་རྒྱུན་བབ་ལུས་གང་བར་དམིགས༔ ཧྲཱིཿཨཱ༔ ཕྲིན་ལས་ཡོངས་རྫོགས་ཤེས་རབ་རྗེས་འགྲོ་བའི༔ ཡོན་ཏན་རྩལ་གྱི་རང་
སྒྲའི་རྟེན་འབྲེལ་འདིས༔ འདུ་བྱེད་བྱ་གྲུབ་ཡེ་ཤེས་མངོན་དུ་བྱའི༔ ལས་ཀྱི་རིགས་ཀྱི་དངོས་གྲུབ་སྒྲུབ་པར་དབང་༔ ཨོཾ་ཀརྨཱ་ཨ་བྷི་ཥིཉྩ་ཨཱ༔ ཨ་མོ་གྷ་སིདྡྷི་
ཨ་བྷི་ཥིཉྩ་ཨཱ༔ ཆུའི་ལྷག་མ་སྤྱི་བོར་བརྟན་པ་ལས་དོན་གྲུབ་ཀྱིས་དབུ་བརྒྱན་པར་གྱུར༔ དབང་རྫས་འཁོར་ལོ་སློབ་མར་བཅས་རྣམ་སྣང་དུ་གྱུར་པའི་བྱང་སེམས་
བདུད་རྩིའི་རྒྱུན་བབ་ལུས་གང་བར་དམིགས༔ ཧྲཱིཿཨཱཿ ཁྱབ་གདལ་རྒྱལ་སྲིད་མིང་གི་བདུད་ལས་རྒྱལ༔ འཁོར་ལོས་བསྒྱུར་བཞིན་མངོན་པར་དབང་བསྐུར་
བའི༔ གཟུགས་ཕུང་ཆོས་དབྱིངས་ཡེ་ཤེས་མངོན་དུ་བྱསཿ བདེ་གཤེགས་རིགས་ཀྱི་དངོས་གྲུབ་སྒྲུབ་པར་དབང་༔ ཨོཾ་བུདྡྷ་ན་མ་ཨ་བྷི་ཥིཉྩ་ཨོཾ༔ མེ་ཏོག་

༄༅། །དོར་བའི་མིང་ངམ། སྤྱི་བསྡུས་དུས། བདེ་གཤེགས་རིགས་འདུས་རྩལ་ཞེས་བཟུང་ལ། ཧོཿ སྐལ་ལྡན་དག་པའི་སྐྱོན་བྲལ་ཡེ་ཤེས་རྣམ་ལྔའི་སྲིད་
པ་གསུམ་དབང་བའོ༔ འདི་ནི་མ་རིག་ཉོན་མོངས་ལྔ་རིག་པ་ཡེ་ཤེས་ལྔར་བྱིན་གྱིས་རླབས་པ་རིག་པ་ཡེ་ཤེས་ཀྱི་དབང་ངོ་༔ དེ་རྣམས་ཀྱི་ཆོས་ཅན་གྱི་སྣང་བ་ལྟར་བྱིན་གྱིས་
བརླབས་ནས་དེ་དག་ཆོས་ཉིད་དྲུག་པ་རྡོ་རྗེ་སེམས་དཔའ་ངོ་སྤྲོད་དེ་བྱིན་གྱིས་བརླབས་པ་ནི༔ ཨོཾ་ཧཱུཾ་ཏྲཱཾ་ཧྲཱིཿཨཱཿ ཧཱུཾ༔ རིགས་ལྔའི་ཆོས་དང་ཕྱག་རྒྱ་ཆེ༔ ཐམས་ཅད་རྡོ་རྗེ་བརྟུལ་ཞུགས་བྱིན༔
གསང་ཆེན་རྡོ་རྗེ་སྙིང་པོ་ཡི༔ ཐབས་ཤེས་སྤྱོད་པས་འགྲོ་བ་འདུལ༔ ཨོ་བཛྲ་དྷ་ར་ཨཏྨ་ཀོཉཧཾ༔ ཏིཥྛ་བཛྲ་ས་མ་ཡ་ཧཱུཾ༔ དེས་སློབ་མའི་ལུས་ངག་ཡིད་གསུམ་རྡོ་རྗེ་འཆང་
གི་སྐུ་གསུང་ཐུགས་སུ་བྱིན་གྱིས་བརླབས་སོ༔ དེ་ལྟར་ཆུ་ཅོད་པཎ་རྡོ་རྗེ་དྲིལ་བུའི་དབང་གིས་བྱ་སྤྱོད་ཀྱི་རྒྱུད་འཆད་པ་ལ་དབང་བ་དང་༔ རིགས་ལྔའི་སྡོམ་པ་ཐོབ་པ་དང་ཐ་མལ་གྱི་སྒོ་གསུམ་བཏུལ་ནས་རྡོ་རྗེ་འཆང་གི་སྐུ་གསུང་ཐུགས་སུ་བྱིན་

གྱིས་བརླབས་པས་བླ་མེད་སྙིང་ཐིག་གི་རྒྱུད་ཉན་པ་ལ་དབང་བ་དང་༔ རིགས་ལྔའི་དམ་ཚིག་དང་རྣལ་འབྱོར་ནས་བྱུང་བའི་ལས་ཚོགས་ཀྱི་དངོས་གྲུབ་བསྒྲུབ་པ་ལ་དབང་བའི་ཐུན་མོང་ངམ་རྡོ་རྗེ་སློབ་མའི་དབང་སྟེ༔ མེ་ཏོག་ཕོག་པའི་ལྟར་
སྒྲུབ་པ་ལ་བརྩོན་པའོ༔ གཉིས་པ་ཞུ་བའི་མཎྜལ་ཕུལ༔ གསོལ་བ་འདེབས་པ་ནི༔ བྱང་ཆུབ་རྡོ་རྗེ་སངས་རྒྱས་ལ༔ མཆོག་ཆེན་ཇི་ལྟར་སྩལ་བ་ལྟར༔ བདག་ཀྱང་བསྐྱེད་པའི་དོན་
གྱི་ཕྱིར༔ ནམ་མཁའི་རྡོ་རྗེ་དེང་བདག་སྩོལ༔ ཞེས་ཞུས་པས། སློབ་དཔོན་གྱིས་བུམ་པ་ཐོགས་ལ༔ ཧྲཱིཿ བུམ་པ་ལྷ་ཡི་གཞལ་ཡས་ཁང་༔ ནང་བཅུད་རྡོ་རྗེ་སྙིང་པོའི་
ལྷ༔ འོད་དུ་ཞུ་བའི་བདུད་རྩིའི་ཆུ༔ སྐལ་ལྡན་འདི་ལ་དབང་བསྐུར་རོ༔ རྩ་སྔགས་དེ་ལྟར་ཡང་༔ སྣོད་རྣམ་པར་རྒྱལ་བའི་རྟེན་གྱི་སྙིང་པོ་ལ༔ རྒྱུད་སྡེའི་དཀྱིལ་འཁོར་བསྐྱེད་ཅིང་སྤྱན་དྲངས༔
ཡེ་ཤེས་པ་དབབ་པ་དེ་ཉིད་བརྟན་པར་བྱས་ཤིང་སྙིང་པོ་སྔགས་དང་༔ ཏིང་ངེ་འཛིན་གྱི་བཅུད་བླང་བའི་རྒྱུ་དེ་རྐྱེན་ལྕེ་ཡི་རེག་བྱས་མྱོང་བས་རྒྱུད་ལ་འཇུག་པ་དེས་འབྲས་བུ་སྤྲུལ་པའི་སྐུ་ཐོབ༔ རྒྱུད་སྡེའི་དཀྱིལ་འཁོར་ཐ་དག་དང་བསྙེན་སྒྲུབ་

༄༅། །ལ་དབང་བ་ཡིན་འོ་ན་སྤྲུལ་པའི་སྐུའི་སྨོན་ལམ་དེ་གྲོལ་བར་བྱ་བ་ནི༔ ལུས་ལྷའི་སྐུ་སྣང་སྟོང་ཆུ་ཟླ་ལྟ་བུར་བསྒོམ༔ ངག་སྔགས་ཀྱི་ཕྲེང་བའི་འཁོར་ལོ་བསྒོམ༔ ཡིད་ཀྱི་འཕྲོ་འདུ་རྟག་ཏུ་རྒྱུད་ལ་
གནས་པར་བྱའོ༔ ཁྱེད་རང་རྣམས་སྐད་ཅིག་གིས་དབང་ཆེན་གྱི་སྐུར་གྱུར་པར་མོས། མདུན་གྱི་དཀྱིལ་འཁོར་དང་བླ་མ་ཐ་མི་དད་པ་ལས་བླ་མ་ཡི་དམ་མཁའ་འགྲོའི་
སྐུ་མངོན་དུ་བྱོན་པས་སྤྱི་བོ་དང་སྣང་སྟོང་གི་ཁམས་སུ་ཐིམ་པས་རྩ་བ་གསུམ་གྱི་ལྷ་ཚོགས་ཐམས་ཅད་ཀྱི་རྡོ་རྗེ་གསུམ་གྱི་ངོ་བོར་གྱུར་པར་དམིགས་ལྷ་དབང་བླ་མའི་
སྐུའི། ཧྲཱིཿ རྒྱལ་བའི་ཕྲིན་ལས་རྒྱུད་རིམ་བྱིན་རླབས་ཀྱིས༔ དབང་བཞིའི་ཆུ་བོ་པདྨ་བཛྲ་རྩལ༔ བདེ་གཤེགས་ཀུན་འདུས་བྱིན་རླབས་མཆོག་གི་དབང་༔
སྐལ་ལྡན་རྒྱུད་ལ་བསྐུར་རོ་སྨིན་གྱུར་ཅིག༔ ཨོཾ་ཨཱཧཱུཾ་བཛྲ་གུ་རུ་པདྨ་སིདྡྷི་ཧཱུཾ༔ ཨ་བྷི་ཥིཉྩ་ཧཱུཾ༔ དབང་ཆེན་གྱི་སྐུ་གཏད་ལ། ཧྲཱིཿ རྒྱུད་བཞིའི་དཀྱིལ་འཁོར་ཡོངས་

རྫོགས་མ་ལུས་པའི༔ ནུས་པའི་གྲུབ་པ་བརྒྱད་ཀྱི་ཧེ་རུ་ཀཿ དབང་ཆེན་རྟ་མཆོག་རོལ་པའི་དབང་བསྐུར་བས༔ རྒྱུད་སྡེའི་དཀྱིལ་འཁོར་ཀུན་གྱི་དབང་ཐོབ་
ཤོག༔ ཨོཾ་བཛྲ་ཀྲོ་ཏ་ཧྱ་གྲཱི་ཝ་ཨ་བྷི་ཥིཉྩཧཱུཾ༔ རྡོ་རྗེ་ཕག་མོའི་སྐུ་གཏད་ལ། ཧྲཱིཿ དུས་གསུམ་རྒྱལ་བ་ཐམས་ཅད་བསྐྱེད་མཛད་པའི༔ ཤེས་རབ་མཁའ་དབྱིངས་
རྒྱལ་བའི་འབྱུང་གནས་ཀྱི༔ ཡེ་ཤེས་རྩེ་མོའི་བཅུད་ཀྱིས་དབང་བསྐུར་བས༔ ཕྲིན་ལས་རྣམ་བཞི་ལྷུན་གྱིས་གྲུབ་པར་ཤོག༔ ཨོཾ་བཛྲ་བྷ་ར་ཧི་མ་ཧཱ་རི་ནི་ས་
ཨ་བྷི་ཥིཉྩ་ཧཱུཾ༔ དེ་ནས་དཀྱིལ་འཁོར་དང་ཐ་མི་དད་པའི་སློབ་དཔོན་གྱི་ཐུགས་ཀའི་སྔགས་ཕྲེང་ལས་གཉིས་པ་ཆད་ཁྱེད་རང་རྣམས་ཀྱི་ཞལ་དུ་ཞུགས་ཐུགས་ཀར་
འཁོར་བར་བསྒོམ༔ གསང་དབང་གི་མེ་ལོང་སིནྡྷ་རའི་དཀྱིལ་འཁོར་སྔགས་ཕྲེང་ཅན་གཏད་ལ། ཧྲཱིཿ བསྐྱེད་རིམ་ཆུ་ཟླ་འཇའ་ཚོན་སྐུ༔ གྲག་སྟོང་ཨོ་དང་ཨཱཿཧཱུཾ་སོགསཿ སྭཱ་

༄༅། །ཧཱའི་མཐའ་ཅན་སྐུ་གསུང་ཐུགས༔ ཡོན་ཏན་ཕྲིན་ལས་དབང་ཐོབ་ཤོག༔ ཨོཾ་ཨཱཿཧཱུཾ་སྭཱ་ཧཱ་ཨ་བྷི་ཥིཉྩ་ཨཱཿ མེ་ལོང་སྔགས་ཕྲེང་གཏད་ལ། ཨ་
ནི་སྐྱེ་བ་མེད་པ་སྟེ༔ དབྱངས་གསལ་འགག་མེད་མཚན་དཔེ་ཤར༔ གང་ལ་གང་འདུལ་སྤྲུལ་པའི་སྐུ༔ གསང་སྔགས་ཀུན་གྱི་དབང་རྫོགས་ཤོག༔ ཨོཾ་ཨཱཿ
ཧཱུཾ་བཛྲ་གུ་རུ་དྷེ་ཝ་ཌཱཀྐི་ནི་སརྦ་སིདྡྷི་ཕ་ལ་ཧཱུཾ་ཨཱཿ ཧྲཱིཿ གསང་སྔགས་སྒྲ་ལས་བགྲང་བའི་ཚིགས༔ བསྒྲུབ་པའི་གསུང་རྟེན་བདུད་རྩིའི་བཅུད༔ གྲག་སྟོང་
མྱོང་བའི་དབང་མཆོག་གི༔ ཚངས་དབྱངས་ཡན་ལག་དྲུག་ཅུ་འགྲུབ༔ ཏིཥྛ་བཛྲ་ས་མ་ཡ་ཧཱུཾ༔ མེ་ཏོག་འཐོར༔ ཕྱག་མཚན་གཏད་ལ། བདག་མདུན་གྱི་ཐུགས་ཀ་ནས་
ཕྱག་མཚན་ནི་དཔག་ཏུ་མེད་པ་འཕྲོས་ཐུགས་ཀ་དང་ཕྱག་ཏུ་ཐིམ་པར་དམིགས༔ ཧཱུཾ༔ མི་འགྱུར་མི་གཡོ་ཡེ་ཤེས་རྡོ་རྗེ་དང་༔ བདག་འཛིན་དྲྭ་བ་གཅོད་པའི་

གྲི་གུག་དང་༔ མ་རིག་འཁོར་བ་རོལ་པའི་ཀ་པཱ་ལ༔ གཡོ་མེད་དོན་དམ་ཐུགས་ཀྱི་དབང་རྫོགས་ཤོག༔ ཤནྟཾ་པུཥྚིཾ་ཝ་ཤང་མ་ར་ཡ་ཨ་བྷི་ཥིཉྩ་ཧཱུཾ༔ རིན་པོ་
ཆེའི་རྒྱན་གཏད་ལ། དེ་ནས་ཐུགས་ཀ་ནས་རིན་པོ་ཆེའི་རྒྱན་དྲུག་དུར་ཁྲོད་ཀྱི་ཆས་བརྒྱད་ཀྱི་གླེགས་བམ་རྣམས་བྱོན་པ་གནས་དེ་དང་དེར་ཐིམ་པས་མཚན་དཔེ་གསལ་
རྫོགས་ཀྱི་གཟུགས་སྐུས་ཇི་སྲིད་བར་འགྲོ་དོན་མཛད་པའི་དབང་དམ་པ་ཐོབ་པར་དམིགསཿ ཧྲཱིཿ དབུ་ལ་པྲོག་ཞུ་མི་བསྐྱོད་འཁོར་ལོ་འབར༔ སྙན་ཆ་དཔག་
མེད་མགུལ་ཆིངས་རིན་འབྱུང་རྒྱལ༔ ཕྱག་གདུབ་རྣམ་སྣང་སྐེ་རག་དོན་རྣམས་གྲུབ༔ ཡོན་ཏན་གཉིས་མེད་ལྷུན་གྲུབ་དབང་རྫོགས་ཤོག༔ ཨོཾ་ཧཱུཾ་ཏྲཱཾ་ཧྲཱིཿཨཱཿ
ཨ་བྷི་ཥིཉྩ་ཨཱཿ དུར་ཁྲོད་ཀྱི་ཆས་གཏད་ལ༔ ཧྲཱིཿ ཆོས་ཉིད་ཞག་གི་མཁུར་བར་བཅུད་ཀྱི་སྣུམ༔ རྔམ་པའི་ཞལ་དུ་ཁྲག་གི་ཐིག་ལེ་འཁྱིལཿ རྩིབ་ལོག་དུར་ཁྲོད་

༄༅། །ཐལ་ཆེན་ཚོམ་བུས་སྤྲས༔ ཡེ་ཤེས་སྟོང་ཉིད་ཐོད་སྐམ་དབུ་ཡིས་རྒྱན༔ སྐམ་རློན་སེ་རལ་ཆོས་སྤྲུལ་ལོངས་སྐུའི་ཕྲེང་༔ གཞི་སྣང་
གནས་དག་ཀླུ་རིགས་སྦྲུལ་ལྔས་དཀྲིས༔ འཁོར་བ་གནས་དག་ཞིང་གིས་རྐེད་ལ་འཁྱུད༔ ཕྲག་དོག་གནས་དག་དཔའ་བོ་སྟག་གི་ཤམ༔ གཏི་མུག་གནས་
དག་ཐེག་ཆེན་གླང་གོས་སྟོད༔ ངོ་ཚ་ཁྲེལ་ཡོད་བག་ལྡན་དར་འཕྱང་བརྒྱན༔ གཏུམ་འཇིགས་རྔམ་དྲག་ཡེ་ཤེས་མེ་དཔུང་བཅས༔ ཡོན་ཏན་མངའ་གསོལ་
དབང་དོན་ལྷུན་གྲུབ་ཤོག༔ ཨོཾ་སརྦ་གུ་ན་རཏྣ་ཨ་ལང་བྷ་ན་ཨ་བྷི་ཥིཉྩ་ཨཱཿ གླེགས་བམ་གཏད་ལ། ཧྲཱིཿ ཐེག་པ་སྣ་ཚོགས་ཐབས་ཚུལ་གྱིས༔ འགྲོ་བའི་དོན་
ལ་སྟོན་པ་པོ༔ གང་འདུལ་སྣོད་དང་མཐུན་པར་བཤདཿ དད་ལྡན་འདོད་བཞིན་ཚིམ་པར་སྤྱོད༔ དྷརྨཱ་དྷརྟུ་པྲ་ཝེ་ཤ་ཡ་ཕཊ་ཨ་བྷི་ཥིཉྩ་ཨཱཿ གཉིས་པ་གསང་

བའི་དབང་ཞུ་བའི་མཎྜལ་ཕུལ་ནས་གསོལ་བ་འདེབས་པ་ནི༔ ཡེ་ཤེས་རྩེ་མོ་རྣམ་རོལ་པའི༔ སློབ་དཔོན་ཁྱོད་ཉིད་དགོངས་སུ་གསོལ༔ བྱང་ཆུབ་ཆེན་པོའི་ཚུལ་སྟོན་པའི༔
མགོན་པོ་ཆེན་པོ་བདག་འཚལ་ལོ༔ དེ་ཉིད་དམ་ཚིག་རིམ་པ་དང་༔ བྱང་ཆུབ་སེམས་ཀྱང་བདག་ལ་སྩོལ༔ སངས་རྒྱས་ཆོས་དང་དགེ་འདུན་ཏེ༔ སྐྱབས་
གསུམ་དག་ཀྱང་བདག་ལ་སྩོལ༔ ཐར་པ་ཆེན་པོའི་གྲོང་མཆོག་ཏུ༔ མགོན་པོས་བདག་ཉིད་བཞུགས་སུ་གསོལ༔ ཕྱི་ནང་གསང་བའི་རྟེན་གྱི་ཁར་སྟོན་པ་རྡོ་རྗེ་རྒྱལ་པོ་ཡབ་ཡུམ་
སྙོམས་པར་ཞུགས་པའི་བདེ་བ་ཆེན་པོའི་སྒྲས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱན་དྲངས་ཡབ་ལ་ཐིམ་ཐུགས་ཀར་ཞུ་བ་ལས༔ སྙོམས་འཇུག་གི་བདུད་རྩིའི་རྒྱུན་བབ་པ་དམ་ཚིག་གི་བདུད་རྩི་ལ་ཐིམ་པར་སློབ་དཔོན་གཉིས་
ཀས་བསྒོམ༔ ཧཱུཾ༔ གསང་བའི་བདུད་རྩི་བྱང་སེམས་ཆུ་རྒྱུན་གྱིསཿ ཐབས་ཤེས་གཉིས་མེད་ཡེ་ཤེས་དགའ་བཞིའི་བཅུད༔ མྱོང་ཚད་ཕུང་ཁམས་དགའ་བཞིར་

༄༅། །གྲོལ་མཛད་པའི༔ ཟག་མེད་ཡེ་ཤེས་གསང་བའི་དབང་ཐོབ་ཤོག༔ ཨོཾ་གུ་རུ་དྷེ་ཝ་ཌཱཀྐི་ནི་གུ་ཧྱ་ཨ་བྷི་ཥིཉྩ་ཧཱུཾ༔ ཞེས་བྱིན་ལ། ཨ་
ཧོ་མ་ཧ་སུ་ཥ་ཧོཿ ཞེས་བླ་མ་ལོངས་སྤྱོད་རྫོགས་སྐུའི་དཀྱིལ་འཁོར་དུ་གསང་བའི་དབང་ཐོབ༔ ངག་གི་དྲི་མ་དག༔ རྩ་རླུང་བྱང་སེམས་དང་རྡོ་རྗེའི་བཟླས་པ་ལ་དབང་༔ ལོངས་སྐུའི་ས་བོན་རྒྱུད་ལ་ཞུགས་པའོ༔ གསུམ་
པ་ཤེས་རབ་ཡེ་ཤེས་ཀྱི་དབང་ཞུ་བའི་མཎྜལ་ཕུལ། གསོལ་བ་འདེབས་པ་ནི༔ ཧོཿ རྡོ་རྗེ་འཛིན་ཞབས་བཀའ་དྲིན་གྱིས༔ དེང་བདག་བླ་མེད་བྱ་བ་ཐོབ༔ ཤེས་རབ་ལས་བྱུང་
ཡེ་ཤེས་ཀྱི༔ དབང་མཆོག་དམ་པའི་བཀའ་དྲིན་སྩོལ༔ ཞེས་ཞུས་བྷནྡྷ་བདུད་རྩི་ཐོག་གི་མེ་ལོང་སིནྡྷ་རའི་དཀྱིལ་འཁོར་ཤེས་རབ་མའི་དཀྱིལ་འཁོར་དུ་གསལ་བ་སློབ་མའི་གསང་བར་བཟུང་ལ། ཧྲཱིཿ
ཤེས་རབ་ཕ་རོལ་ཕྱིན་པའི་ཡུམ༔ བདེ་ཆེན་ཆོས་དབྱིངས་ཡེ་ཤེས་ཀྱི༔ གསང་ཆེན་ཡེ་ཤེས་དགའ་བའི་དབྱིངས༔ བདེ་སྟེར་མཆོག་གི་དབང་ཐོབ་ཤོག༔

ཨོ་དྷུ་མ་གྷ་ཡེ་ཧ་རི་ནི་ས་པྲ་ཛྷཱ་ཨ་བྷི་ཥིཉྩཧཱུཾ༔ ཞེས་ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་དུ་བླ་མ་ཆོས་ཀྱི་སྐུ་ལ་ཤེས་རབ་ཡེ་ཤེས་ཀྱི་དབང་ཐོབ༔ བཞི་པ་ཚིག་དབང་ཞུ་བའི་མཎྜལ་ཕུལ། གསོལ་བ་འདེབས་
པ་ནི༔ ཧོཿ རྡོ་རྗེ་འཛིན་ཞབས་བཀའ་དྲིན་གྱིས༔ དེང་བདག་བླ་མེད་བྱང་ཆུབ་ཐོབ༔ དེ་བཞིན་རིན་ཆེན་བཞི་པ་ཡི༔ སྨིན་གྲོལ་མཆོག་གི་བཀའ་དྲིན་
སྩོལ༔ སློབ་མ་རྣམ་སྣང་ཆོས་བདུན་གྱིས༔ ཡིད་ཀྱི་སྔོན་བསུ་རྗེས་གསལ་དེར་འཛིན་གྱི་རྟོག་པ་སྤང་ལ༔ ཧྲཱིཿ སེམས་ཉིད་མཚོན་དུ་མེད་པ་ནམ་མཁའ་བཞིན༔ བུ་ཁྱོད་སྐྱེ་འགག་གནས་སྒྱུ
མེད་མཆོག་གི་ཡབ༔ གང་ཤར་སྣང་སྟོང་རོལ་པ་ཆེ༔ རྩོལ་མེད་གཡེང་བ་མེད་པར་སྐྱོངས༔ ཨ་ཕཊཿ ཨ་ཕཊཿ ཨ་ཕཊཿ ཞེས་དོན་དམ་བྱང་ཆུབ་སེམས་ཀྱི་
དཀྱིལ་འཁོར་དུ་བླ་མ་ངོ་བོ་ཉིད་ཀྱི་སྐུ་ལས་ཚིག་དབང་རིན་པོ་ཆེ་ཐོབ། ཤེས་རབ་ཡེ་ཤེས་དངོས་ཀྱི་རིག་མ་གཏད་ལ༔ ཧོཿ ཐེག་དགུའི་དཔག་པར་མི་ནུས་པའི༔ ཐེག་དགུའི་ཕ་རོལ་ཕྱིན་པའི་

པ་ལ་ཕག་པས་གཡིན་དུ་འཁོར༔ ཡི་གེ་བཞིའི་འོད་ཟེར་གྱིས་སངས་རྒྱས་རྣམས་བཀུག༔ བླ་མ་ཡི་དམ་མཁའ་འགྲོ་ཐམས་ཅད་དགའ་བ་འཁྱིལ་པ་ལ་ཐིམ༔
དགའ་བ་འཁྱིལ་པ་འོད་དུ་ཞུ་བའི་བདུད་རྩིས་ལུས་ཁྱབ༔ དགའ་བ་བཞིའི་དངོས་གྲུབ་ཐོབ་པར་བསྒོམཿ སྤྱི་བོར་རྡོ་རྗེ་བཞག་ལ༔ ཏིཥྛ་བཛྲ་ཡེ་སྭཱ་ཧ༔ ཞེས་བརྟན་
པར་བུ༔ མིག་དར་དབྱེ༔ ཧོཿ ཚུལ་ཆོས་བགེགས་དང་ཐུན་མོང་གི མངོན་ཞེན་ལིང་ཏོག་ལྟ་བུ་བསལ༔ བླ་མེད་བདེ་ཆེན་གསང་ཆེན་གྱི༔ རིག་འཛིན་
གསེབ་ལམ་དོན་མཐོང་ཤོག༔ ཅེས་མིག་དར་དབྱེ། ཤེས་རབ་ཀྱིས༔ ཧོཿ ཉན་ཐོས་ཐར་པའི་ས་བོན་དང་༔ སྐྱེ་བ་བཅུ་དྲུག་སྔགས་ཀྱིས་འགྲུབ༔ ཚེ་གཅིག་
སངས་རྒྱས་བླ་མེད་ཀྱིས༔ སྐལ་བ་ལེན་པའི་མཆོག་སྲིད་དམ༔ ཞེས་གསུང་པའི་ལན་དུ༔ འདིའི་རྗེས་ཟློས། དྲི་ཆེན་དྲི་ཆུ་བདུད་རྩིའི་སྔགས་རྫས་འཚལ༔ གསང་

༄༅། །རྩེ༔ ཡེ་ཤེས་རྩེ་མོའི་པད་མོ་ན༔ དགའ་བཞི་མཆོག་གི་དངོས་གྲུབ་ལོང་༔ ཞེས་གཏད། མིག་རས་ཀྱིས་གཡོགས་ལ། ཡང་ཞུ་བ་ནི༔ ཀྱེ་
ཧོཿ བཅོམ་ལྡན་རྡོ་རྗེ་རྣལ་འབྱོར་བདག༔ ཕྱག་རྒྱ་པདྨོའི་རྣལ་འབྱོར་ལས༔ དགའ་བཞིའི་ཡེ་ཤེས་དངོས་གྲུབ་མཆོག རྣམ་པར་གྲོལ་བའི་མཆོག་སྩོལ་
ཅིག༔ སྔགས་སྡོམ་འབོག་ཅིང་ཡེ་ཤེས་དབབ་པ་ནི༔ དཔོན་སློབ་ཐམས་ཅད་སྐད་ཅིག་གི་པདྨ་འབྱུང་གནས་སྐུ་མདོག་དམར་པོ་ཕྱག་གཉིས་ཌཱ་མ་རུ་དང་དྲིལ་བུ་སྒྲོག་པ་སྣང་
ལ་རང་བཞིན་མ་གྲུབ་པའི་ཐུགས་ཀར་པདྨ་རཱ་ག་ལས་གྲུབ་པའི་དགའ་བ་འཁྱིལ་པ་གཡོན་དུ་འཁོར་བའི་ལྟེ་བར་ཧྲཱིཿ དམར་པོ༔ ཁུག་པ་བཞི་ལ་ཛཿཧཱུཾ་བཾ་ཧོཿབཞི་ཡིས་
མཚན་པ༔ སྨིན་མཚམས་སུ་ཧཾ༔ རྩ་གསུམ་མདོར་ཨཱཿ རྐང་ཞབས་སུ་ཡཾ་ལས་རླུང་གཡོས་གཏུམ་མོའི་མེ་འབར་ཧཾ་ཡིག་གི་བདུད་རྩིའི་དགའ་བ་འཁྱིལ་

༄༅། །སྔགས་ཡེ་ཤེས་སྙིང་པོའི་དོན་འདོད་ན༔ ཟག་མེད་ཡེ་ཤེས་དགའ་བཞིའི་བདེ་བ་ཆེ༔ མཆོག་གི་དངོས་གྲུབ་དེང་འདིར་བདག་ལ་སྩོལ༔
ཞུས་པས། ཧོཿ བདེ་ཆེན་རྩེ་མོའི་ཡེ་ཤེས་བཅུད༔ རྡོ་རྗེ་མཆུ་ཡིས་མྱོང་བ་ཡི༔ ཕུང་ཁམས་དགའ་བཞི་ཡེ་ཤེས་ཀྱིས༔ སྨིན་པའི་ཐབས་ཤེས་བདེ་བ་ཆེའོ༔
བདེ་ཆེན་ནམ་མཁའ་པདྨོ་ན༔ མཉམ་མེད་དགའ་བཞིའི་སྦྲང་རྩི་ནི༔ སྐལ་ལྡན་བུང་བ་འཚོ་བའི་བཅུད༔ བདེ་ཆེན་རྒྱ་མཚོའི་པདྨོ་ལོང་༔ ཡབ་ཡུམ་ལྷའི་
འདུ་ཤེས་མཁའ་གསང་རྡོ་རྗེ་དང་པདྨ་ཧཱུཾ་དང་ཨོཾ་གྱིས་མཚན་པའི་སྔགས་ཀྱི་འདུ་ཤེས་ཐབས་འདི་ལ་རྟེན་ནས་བདེ་བ་ཆེན་པོའི་ཡེ་ཤེས་སྒྲུབ་པར་བྱའོ་སྙམ་པའི་ཆོས་ཀྱི་
འདུ་ཤེས་ཏེ་གསུམ་གྱིས་དབབ་བསྐྱིལ་ལྡོག་གྲམ་གྱིས་ཡེ་ཤེས་མངོན་དུ་མཛད་པར་དམིགས། ཨ་ཧོ བྱང་སེམས་བདེ་ཆེན་ནས་གཡོས་ལོངས་སྐུ་དགའ༔ དེ་

ནས་ཆོས་དབྱིངས་ཞིང་དུ་མཆོག་ཏུ་དགའ༔ དེ་ནས་སྤྲུལ་འཁོར་དགའ་བྲལ་ཡེ་ཤེས་ཀྱིས༔ དེ་གཟུང་ཐབས་ཤེས་དབྱེར་མེད་ལྷན་སྐྱེས་དགའ་བའོ༔ ཡས་
བབ་མས་བརྟན་རིམ་པས་དྲངས་པར་བྱའོ༔ ས་མ་ཡ་ཧོཿ ཞེས་ཟུང་འཇུག་བདེ་སྟོང་ཟག་པ་མེད་པ་ཡེ་ཤེས་ཆེན་པོའི་དོན་བསྒོམ་པ་ལ་དབང་བ་ཡིན་ནོ༔ ལྔ་པ་ཐོད་རྒལ་རིག་པའི་རྩལ་དབང་ནི༔ མེ་
ལོང་ལ་ཨཱབྲིས་པ་གཏད༔ བཱི ཕུང་ཁམས་ལུས་ཀྱི་མེ་ལོང་ལ༔ སེམས་ཉིད་ཡེ་ཤེས་གཟུགས་བརྙན་ཀུན༔ འཛིན་མེད་གཉིས་མེད་རང་གྲོལ་ལྟོས༔ གར་
ཡང་གཏང་ཞིང་འགྲོ་འོང་ཚུལ ཕ་ཕཊཿ མེ་ལོང་ཤེལ་རྡོ་རྨ་བྱའི་མདོངས་གཏད་ལ༔ ཨཱཿ ངོ་བོ་ཅིར་ཡང་སྣང་བའི་མེ་ལོང་བཞིན༔ རང་བཞིན་དབྱིངས་སྣང་རྨ་བྱའི་
ཁ་དོག་ལྟར༔ ཡུལ་དང་ཡུལ་ཅན་དབྱེར་མེད་ཤེལ་ཇི་བཞིན༔ བྱེད་ལས་རྐྱེན་གྱིས་བསྐྱེད་པའི་ཉི་ཟེར་རྣམས༔ སོ་སོར་གོ་བ་བརྡའ་ཡི་དབང་ཐོབ་ཤོག༔

༄༅། །ཅེས་རྗེས་གནང་མན་དབང་སྤྱིའི་རྗེས་ཀྱི་ལས་རིམ་དུ་གནས་པའི་ཕྱིར་རེ་ཞིག་འཇོག་སྟེ། དེས་རྩ་གསུམ་གྱི་སྤྱིའི་དབང་བཞི་དོན་གཉིས་ལས་སྦྱོར་གྱི་དངོས་གཞི་གྲུབ་
སྟེ༑ ད་བྱེ་བྲག་པ་ལས། དང་པོ་བླ་མ་སྒྲུབ་པའི་སྨིན་བྱེད་བདུད་རྩིའི་ཆུ་བོ་སྟེ། ཇི་སྐད་དུ། བརྒྱད་ཁྲི་བཞི་སྟོང་ཆོས་སྒོ་གར་འཇུག་ཀྱང་༔ ཆོས་
རྣམས་གོང་གི་སྒོ་འབྱེད་བླ་མ་སྟེ༔ བླ་མ་རྡོ་རྗེ་སློབ་དཔོན་སྒྲུབ་པ་གཅེསཿ འདི་འགྲུབ་ཕྱོགས་བཅུའི་སངས་རྒྱས་གང་མོས་འགྲུབ༔ འདི་སྟོན་བླ་མའང་འདི་
བཞིན་མཆོག་ཏུ་སྒོམ༔ ཞེས་དང༌། དཔེར་ན་འབབ་ཆུའི་བྱེ་བྲག་རྒོད་དང་བསིལ༔ རོ་ནུས་མི་གཅིག་ཆེ་ཆུང་མང་འབབ་ཀྱང་༔ རྒྱ་མཚོ་ཆེན་པོའི་གཏེར་
ལས་མ་འདས་བཞིན༔ རྡོ་རྗེ་སྙིང་པོའི་ཆོས་རྣམས་ཀུན་གྱི་མ བྱེ་བྲག་སོ་སོར་འདོད་པའི་དོན་བསྐུར་བ༔ བླ་མའི་བྱིན་རླབས་དད་པ་མཆོག་གི་དོན༔ ཡི་

དམ་དངོས་གྲུབ་ཡེངས་མེད་བརྩོན་པས་བསྐུལཿ མཁའ་འགྲོའི་ཕྲིན་ལས་དམ་ཚིག་གཙང་མས་འགྲུབ༔ ཅེས་གསུང་སྟེ། རྡོ་རྗེ་སྙིང་པོའི་ཆོས་ཀྱི་བཙས་སུ་
སྦས་པ་དེ་ཉིད་ནི། རྡོ་རྗེ་རྒྱལ་པོ་པདྨ་འབྱུང་གནས་ཀྱི་སྐུའི་ཆ་ལུགས་ཚུལ་བཞིན་བྱེད་ཅིང་བསྐྱེད་བཞིན་དུ་སྤྲོ་བ་བསྐྱེད་པ་ནི། ཧོཿ མཉམ་མེད་ཤཱཀྱ་སེང་གེ་དང་༔ དགའ་རབ་འཇམ་དཔལ་
ཤྲཱི་སིང་༔ སློབ་དཔོན་པདྨ་འབྱུང་གནས་ཀྱིས༔ ཆོས་སྒོ་བརྒྱད་ཁྲི་བཞི་སྟོང་དང་༔ ཐེག་པ་རིམ་དགུའི་ཆོས་ཆར་སྟོན༔ ཁྱད་པར་རྡོ་རྗེ་ཐེག་པའི་ཆོས༔
ཐེག་པ་མཐའ་ལས་འདས་པ་གསུང་༔ ཕྱི་འབྱུང་དུས་ཀྱི་སྙིགས་མའི་ཚེ༔ རྒྱལ་བའི་ཆོས་སྟོན་བླ་མའི་སྐུར༔ དེ་བཞིན་གཤེགས་པས་ཞལ་གྱིས་བཞེས༔ དེ་
རྗེས་བདག་ཉིད་འཇུག་ཚལ་ཞིང་༔ རིམ་གཉིས་དཀྱིལ་འཁོར་ང་ཡིས་འཛིན༔ འཆད་པ་ལུང་གི་གླེགས་བམ་དུ༔ དབང་གི་བུམ་པ་ངས་འཛིན་ནོ༔ བྱང་

༄༅། །ཆུབ་སེམས་ཀྱི་ཀུན་ནས་བླང་༔ ངས་ནི་རྒྱལ་བའི་གདུང་འཛིན་ནོ༔ སྨྲས་པས་མཎྜལ་གསོལ་བ་འདེབས་པ་ནི༔ ཀྱེ་ཧོ སློབ་དཔོན་མཆོག་
ཉིད་དགོངས་སུ་གསོལ༔ ཁྱོད་ཞབས་པདྨོའི་བཀའ་དྲིན་གྱིས༔ དེང་བདག་བླ་མེད་བྱ་བ་ཐོབ༔ ཐེག་པ་མཆོག་གི་དབང་མཆོག་སྩོལ༔ ཞུས་པས། སློབ་
དཔོན་གྱིས། ཧོཿ བླ་མ་སངས་རྒྱས་བླ་མ་ཆོས༔ དེ་བཞིན་བླ་མ་དགེ་འདུན་ཏེ༔ ཀུན་གྱི་གཙོ་བོ་བླ་མ་ཡི༔ བྱིན་རླབས་མཆོག་གི་དབང་འདི་ཉོན༔ ཧོཿ 
བདེ་གཤེགས་ཀུན་འདུས་བླ་མའི་སྐུ༔ བླ་མའི་མཆོག་གྱུར་པདྨ་འབྱུང་༔ གྲུབ་པ་བརྒྱད་ཀྱི་དངོས་གྲུབ་བཅུད༔ དབང་བཞིའི་ཆུ་ཡི་སྐུར་སྨིན་ནོ༔ ཞེས་
གསུངས༔ བླ་མའི་དཀྱིལ་འཁོར་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྡོམ་པ་བཟུང་བ་རྣམས་ཀྱི་རྗེས་ཟློས་མཛོད༔ ན་མོ་ཕྱོགས་བཅུའི་སོགས། སེམས་བསྐྱེད་

སོགས། ཇི་ལྟར་སོགས། དུང་ཆོས་ཀྱི་ཆུ་བླུད་ལ། དམ་མེད་ཚུལ་མིན་རྣ་བ་རུ༔ གསང་བ་སྒྲོགས་པར་མི་བྱ་ཞིང་༔ སྔགས་ཀྱི་དཀྱིལ་འཁོར་མ་མཐོང་བར༔ བླ་
མེད་བཤད་པ་མི་བྱའོ༔ ཡེ་ཤེས་དབབ་པ་ནི༔ ཨ་ཁཾ་བི་ར་ཧཱུཾ༔ ཞེས་གདོང་གཡོགས་དང་མེ་ཏོག་འཛིན༔ གནས་ཁང་འདི་ཡང་ཐ་མལ་དུ་མ་སེམས་པར་རྔ་ཡབ་ཟངས་མདོག་
དཔལ་གྱི་རི་བོ༔ ཁྱེད་རང་རྣམས་པདྨ་འབྱུང་གནས་སུ་གསལ༔ སློབ་དཔོན་པདྨ་འབྱུང་གནས་ཐེག་པ་རིམ་པའི་རྒྱན་ཆ་ལུགས་རྫོགས་པ༔ ཕྱག་གཡས་ཌཱ་
མ་རུ་དཀྲོལ་བས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཁ་བ་བུ་ཡུག་བཞིན་དུ་བསྐུལ་བ༔ གཡོན་པས་དྲིལ་བུས་སྟོང་ཁམས་སུ་སྒྲ་སྒྲོགས་
ཤིང་༔ འགྲོ་བ་སེམས་ཅན་ཐམས་ཅད་མ་རིག་པ་དང་བག་ཆགས་ཀྱི་རྒྱུད་ལས་ལྷང་བ་ཐུགས་རྗེ་བརྩེ་བ་ཆེན་པོས་གདུལ་བྱར་རྗེས་སུ་ཆགས་པའི་སྐུར་གྱུར༔ ཁྱེད་

༄༅། །རང་རྣམས་ཀྱི་དད་གདུང་དྲག་པོས་བསྐུལ་བས་སློབ་དཔོན་ཐུགས་ཀའི་འོད་ཟེར་གྱིས་རྔ་ཡབ་དཔལ་གྱི་རི་བོ་པདྨ་འོད་ཀྱི་གཞལ་ཡས་ནས་རྒྱལ་
བ་བླ་མ་པདྨ་ཐོད་ཕྲེང་རྩལ་འཁོར་རྩ་གསུམ་ཆོས་སྲུང་དམ་ཅན་གྱི་ཚོགས་དང་བཅས་པ་ནམ་མཁའ་ལ་སྤྲིན་གཏིབ་པ་ལྟར་བྱོན་ནས་སྐུ་ཡི་རྣམ་འགྱུར་མཛད༔ གསུང་
གི་ཆོས་སྒྲ་སྒྲོགསཿ ཐུགས་ཀྱི་དགོངས་པ་གཏད་ནས་རྒྱུད་བྱིན་གྱིས་རླབས་ཤིང་དབྱེར་མེད་དུ་ཐིམ་པའི་མོས་པ་མཛོད༔ ཧཱུཾ་ཧྲཱིཿ སྔོན་གྱི་བསྐལ་པའི་དང་པོ་
ལ༔ ཨོ་རྒྱན་ཡུལ་གྱི་ནུབ་བྱང་མཚམས༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་
དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་སྒྲུབ་ཕྱིར༔ བྱིན་གྱིས་རླབས་ཕྱིར་གཤེགས་སུ་གསོལ༔ ཨ་ཝེ་ཤ་ཡ་ཨ་ཝེ་ཤ་ཡ་ཕེ༔ ཞེས་ནན་དུ་

འཕྲོ་འདུ་བྱའོ༔ ཏིཥྛ་བཛྲ་གྱིས་བརྟན་པར་བྱའོ།། མིག་དར་དབྱེ་བ་ནི༔ ཧྲཱིཿ སྔོན་གྱི་བག་ཆགས་ཀྱིས་སྒྲིབ་པའི༔ ལོག་རྟོག་ལིང་ཏོག་ལྟ་བུ་བསལ༔ བླ་མ་བདེ་
གཤེགས་འདུས་པའི་སྐུར༔ དག་པའི་སྣང་བ་མཐོང་བར་ཤོག༔ མེ་ཏོག་འབུལ་བ་ནི༔ ཧྲཱིཿ སྒོ་གསུམ་དྲི་མེད་མེ་ཏོག་བཞིན༔ རིག་པའི་མེ་ཏོག་བླ་མར་འབུལ༔
བསོད་ནམས་ཡེ་ཤེས་ཚོགས་རྫོགས་ནས༔ བྱིན་རླབས་ལྷ་རུ་སྩོལ་བར་མཛོད༔ ཨོཾ་བཛྲ་པུཥྤེ་ཧཱུཾ༔ སྤྲོ་བ་བསྐྱེད་པ་ནི༔ འོ༔ སྐལ་ལྡན་རྣམས་བླ་མ་ཐ་མལ་
མ་འཛིན་ཅིག བླ་མའི་སྐུ་ནི་གསང་སྔགས་ཀྱི་ལྷ་གང་དང་གང་བསྒོམ་པ་དེའི་སྐུར་འགྲུབ་པ་ཡིན་ནོ༔ གསུང་ནི་ཐེག་པའི་གསུང་རབ་གང་དང་གང་གསུངས་
པ་བཞིན་ཤར་རོ༔ ཐུགས་ནི་རྒྱུད་སྡེའི་དཀྱིལ་འཁོར་དེ་དང་དེའི་ཏིང་ངེ་འཛིན་ནོ༔ ཞེས་གསུངས༔ བུམ་པ་འདི་ཉིད་སྤྲོས་བྲལ་གྱིས་ཆོས་ཉིད་ལས་མ་འདས་པའི་

༄༅། །དཀྱིལ་འཁོར་ཟླུམ་པོའི་ནང་དུ་སྦྱངས་བླུགས་གཉིས་མཚོན་གྱི་བདུད་རྩིའི་གང་བའི་ནང་དུ་གུ་རུ་སྤྲུལ་པའི་སྐུ་མངོན་དུ་བཞུགས་པས་དབང་
བསྐུར་བ་ཙམ་གྱིས་བརྟན་གཡོའི་ཁམས་ཐམས་ཅད་བླ་མའི་དཀྱིལ་འཁོར་དུ་མཐོང་བའི་སྐལ་བ་ཅན་དུ་བྱས་པར་མོས། བུམ་པ་ཐོགས་ལ༔ ཧྲཱིཿ བུམ་པ་ལྷ་ཡི་
གཞལ་ཡས་ནས༔ རྡོ་རྗེ་སྙིང་པོའི་དཀྱིལ་འཁོར་དུ༔ བྱིན་རླབས་མཆོག་གི་སྐུར་བཞེངས་པའི༔ ཕུང་ལྔ་ཡེ་ཤེས་ལྔར་སྨིན་ཤོག༔ ཨོཾ་ཨཱཿ ཧཱུཾ་བཛྲ་གུ་རུ་པདྨ་
སིདྡྷི་ཧཱུཾ༔ ཀཱ་ཡ་ཨ་བྷི་ཥིཉྩ་ཨོཾ༔ ཞེས་བསྐུར་བས་བླ་མ་སྤྲུལ་པའི་སྐུ་ལ་བུམ་པའི་དབང་ཐོབ་པ་ཡིན་ནོ༔ བླ་མ་ལོངས་སྤྱོད་རྫོགས་སྐུའི་བྱང་སེམས་བྷནྡྷའི་
སྣོད་བཅུད་མགྲིན་པར་བཞག་པས་རྩ་ཡི་གེའི་རྣམ་པར་བདེ་བས་ཁྱབ་པས་གྲག་སྟོང་སྔགས་ཀྱི་རང་སྒྲར་མཐོང་བའི་མོས་པས༔ བྷནྡྷ་བདུད་རྩི་ཐོགས་ལ། ཧྲཱིཿ བླ་

མས་བསྐུལ་བའི་ལྷ་ཚོགས་ཀྱི༔ ཐབས་ཤེས་དགའ་བས་རོལ་པའི་བཅུད༔ ཡན་ལག་དྲུག་ཅུའི་ནུས་པའི་སྐུར༔ གསང་སྔགས་ནུས་པ་མཆོག་ཐོབ་ཤོག༔
རྩ་སྔགས། ཝཱཀྐ་ཨ་བྷི་ཥིཉྩ་ཨཱཿ ཞེས་བླ་མ་ལོངས་སྐུ་ལ་གསང་དབང་ཐོབ་པ་ཡིན་ནོ༔ བླ་མ་ཆོས་སྐུའི་བདག་ཉིད་ཅན་གྱིས་བདུད་རྩི་ལྕེ་ལ་བཞག་པ་ཙམ་གྱིས་
ལུས་ཀྱི་ཁམས་ཀུན་རྫོབ་རྒྱུའི་ཐིག་ལེ་ལ་ཁྱབ་པར་འབར་འཛག་གི་སྦྱོར་བའི་མཚོན་བྱེད་ལྷན་ཅིག་སྐྱེས་པའི་དགའ་བ་རྒྱུད་ལ་སྐྱེས་པར་མོས༔ བདུད་རྩི་ལྕེ་ཐོག་ཏུ་བཞག་སྒྱུ
ལ༔ ཧྲཱིཿ ཏིང་འཛིན་དགའ་བཞིའི་རེག་བྱ་ནི༔ མྱོང་བ་རྒྱུད་ལ་འཇུག་པ་ཡིས༔ ཤེས་རབ་རེག་བྱ་དགའ་བ་བཞི༔ སྔགས་ཀྱི་འབྲས་བུའི་དངོས་གྲུབ་
ཐོབ༔ ཨོཾ་ཨཱཿཧཱུཾ་སོགས་ནས། ཧཱུཾཿ ཙིཏྟ་ཨ་བྷི་ཥིཉྩ་ཧཱུཾ༔ ཞེས་བླ་མ་ཆོས་ཀྱི་སྐུ་ལ་ཤེས་རབ་ཀྱི་དབང་ཐོབ་པ་ཡིན་ནོ༔ བླ་མ་ངོ་བོ་ཉིད་སྐུའི་བདག་ཉིད་ཅན་

༄༅། །གྱིས་མཚོན་དཔེ་མེ་ལོང་དྭངས་བ་བསྟན་པ་ཙམ་གྱིས་མཚོན་བྱ་རིག་པ་དྲི་མེད་རྗེན་པ་གཅར་ཕོག་ཏུ་མཐོང་བའི་མོས་པས༔ མེ་ལོང་སྙིང་ཁར་
བཞག་ལ༔ ཧྲཱིཿ སེམས་ཉིད་མེ་ལོང་གཟུགས་བརྙན་བཞིན༔ རང་སྣང་འཛིན་མེད་ཆེད་འཛིན་ཕྲོལ༔ སྟོང་གསལ་ཟང་ཐལ་ཤེལ་བཞིན་དུ༔ སྣང་བཞིན་
སྣང་ངོར་ཆེད་འཛིན་ཕྲོལ༔ རྩ་སྔགས། ཀཱ་ཡ་ཝཱཀྐ་ཙིཏྟ་ཨ་བྷི་ཥིཉྩ་ཧི༔ ཞེས་བླ་མ་ངོ་བོ་ཉིད་ཀྱི་སྐུ་ལ་ཤེས་རབ་ཡེ་ཤེས་ཀྱི་དབང་ཐོབ་པ་ཡིན༔ དགའ་སྟོན་གྱི་
ཚོགས་འཁོར་དང་མཎྜལ་རྗེས་ནས་འབྱུང་བས་འཐུས་པས་བོར་བའི་བཀའ་དྲིན་དྲན་ཅིང་ཅི་གསུངས་སྒྲུབ་པའི་དམ་བཅའ་ཕུལ་བ་འདིའི་རྗེས་ཟློས་གྱིས། ཨེ་མ་འདྲེན་པ་བཀའ་དྲིན་ཆེ༔ འཁོར་བའི་འདམས་
རྫབ་ལས་བཏོན་ཏེ༔ འཇིག་རྟེན་ལྕགས་སྒྲོག་ལས་བཀྲོལ་ནས༔ བདེ་ཆེན་ཞི་བའི་སར་བསྐྱལ་བ༔ བཀའ་དྲིན་མཆོག་ནི་བླ་ན་མེད༔ གསུང་དང་གཞུང་

ལ་འདའ་རེ་ཀན༔ ཞེས་དམ་བཅའ་འོ། །ཅེས་པས་གྲུབ། གཉིས་པ་ཡི་དམ་དབང་ཆོག་དངོས་གྲུབ་རྫིང་བུ་ནི། འདི་ཉིད་ལས་ལྔ་བརྒྱའི་ཐ་མར་གཟའ་ཀླུ་རྒྱལ་གསུམ་གྱིས༔ སྨྱོ་འབོག་
མཛེ་དང་རྒྱལ་ནད་རིམ་ལྟར་འགོ༔ ད་ལྟའི་དུས་སུ་ཡང་གསང་འདི་ལྟ་བུ༔ སོ་སོའི་ཁ་བསྒྱུར་དམིགས་པའི་གཟེར་ཐེབས་ན༔ བདག་གཞན་རྩོལ་བ་ཅན་
གྱིས་དོན་ཆེན་འགྲུབ༔ ཅེས་གསུང་པའི་ཡི་དམ་ལྷག་པའི་ལྷ་དེ་ཉིད་ཀྱི་དཀྱིལ་འཁོར་དུ་འཇུག་པའི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཀྱེ་ཧོཿ 
པདྨ་དབང་ཆེན་དབྱེར་མེད་ཀྱི༔ སློབ་དཔོན་མཆོག་ཉིད་དགོངས་སུ་གསོལ༔ ཡི་དམ་ལྷ་ཡི་དཀྱིལ་འཁོར་དུ༔ ཞུགས་སོ་མགོན་པོས་རྗེས་ཟུངས་ཤིག
སློབ་དཔོན་གྱིས། ཧོཿ རྒྱལ་བས་ཆོས་སྒོ་མང་གསུངས་ཀྱང་༔ གྲུབ་པ་བརྒྱད་ཀྱི་མཆོག་འདོད་ན༔ དང་པོ་སྨིན་ལམ་ནས་བཟུང་སྟེ༔ གྲོལ་དང་དམ་ཚིག་

༄༅། །།དང་ལྡན་འགྲུབ༔ ཡི་དམ་དབང་ཆེན་ཧེ་རུ་ཀའི་དཀྱིལ་འཁོར་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྡོམ་པ་བླང་བ་འདིའི་རྗེས་ཟློས་
གོང་ལྟར། དུང་ཆུ་དང་༔ འོན་ཀྱང་ཚུལ་མིན་གྲལ་ཏེ་གཤེགས༔ གསང་ཆེན་གསང་བ་འཆོལ་མི་རུང་༔ ས་མ་ཡཱ་ན་ར་ཀན༔ བྱིན་དབབ་པ་ནི༔ ལུས་ཙོག་པུར་
འདུག རླུང་རང་སོར་ཞོག ཡིད་ཀྱིས་དམིགས་པ་འདི་ལྟར་གཏད་པར་ཞུ། སྐད་ཅིག་གི་སྟོང་པའི་ངང་ལས་སློབ་མའི་ངོ་བོ་པད་ཉི་རུ་ཏྲའི་གདན་སྟེང་དུ་
རྒྱུའི་ཡི་གེ་ཧིདམར་ལས་ཁྲོ་བོ་ཐམས་ཅད་ཀྱི་སྤྱི་དཔལ་དཔལ་རྟ་མགྲིན་དབང་ཆེན་སྐུ་མདོག་དམར་ནག་དུས་མཐའི་མེ་ལྟར་འབར་བ་ཞལ་གཅིག་སྤྱན་གསུམ་ཉི་ཟླའི་
དཀྱིལ་འཁོར་སྡང་མིག་ཏུ་གཟིགས་པ། རྣོ་དཀར་གྱི་མཆེ་བཞི་གཙིགས་ཤིང༌། དྲག་པོའི་རྐན་སྒྲ་སྒྲོགས་པ། རལ་པའི་གསེབ་ཏུ་དྲེགས་པ་ཟིལ་གནོན་གྱི་

ཡེ་ཤེས་ཀྱི་ངོ་བོ་རྟ་མགོ་ལྗང་གུ་རྔོག་མ་ལེབ་བརྒན་འབར་བས་རྟ་སྐད་སྒྲོག་པས་སྟོང་གསུམ་དབང་དུ་བསྡུད་པ། ཕྱག་གཡས་གྲི་གུག་ཕྱར་ཐབས་དང༌། གཡོན་
བྷནྡྷས་ཁྲག་བཀང་བསྣམས་པ། སྐུ་ལ་རིན་ཆེན་རུས་པ་དུར་ཁྲོད་ཆས་ཐམས་ཅད་ཀྱིས་ཀླུབ་པ་གཡོན་བརྐྱང་བའི་འདོར་སྟབས་ཀྱིས་རང་འོད་མེ་དཔུང་འབར་བའི་
ཀློང་དུ་བརྗིད་པའི་གནས་གསུམ་དུ་འབྲུ་གསུམ་དང་དམར་ལས་འོད་ཟེར་འཕྲོས་པས་བསྐུལ་བས། མདུན་གྱི་ནམ་མཁར་བླ་མ་དང་གཉིས་སུ་མེད་པའི། དཔའ་
བོ་དབང་ཆེན་སྐུ་མདོག་དམར་ནག་གྲི་གུག་ཐོད་ཁྲག་འཛིན་པ་དུར་ཁྲོད་དཔལ་གྱིས་ཆས་བརྒྱན་ཅིང་ཐུགས་རྗེས་ཆགས་པའི་གར་སྟབས་ལིང་ལིང་འཁྱུག་པའི་ཐུགས་
ཀ་ནས་ཧྲཱིཿ ལས་དབང་ཆེན་གྲངས་མེད་པ་བྱུང་ནས་ཁྱེད་རང་རྣམས་ལ་ཐིམ། སློབ་དཔོན་གྱིས།ཧྲཱིཿ ཕྱོགས་བཅུའི་ཞིང་ཁམས་རབ་འབྱམས་ནས༔ བདེ་གཤེགས་

༄༅། །གྲངས་མེད་སྲས་འཁོར་བཅས༔ མོས་པའི་ཡི་དམ་ལྷ་ཡི་སྐུར༔ དེང་འདིར་སྐལ་ལྡན་བྱིན་རློབས་ཤིག༔ ཧྲཱིཿཧྲཱིཿཧྲཱིཿཧྲཱིཿ བཛྲ་ས་
མ་ཛ་ཛ༔ བརྟན་པར་བྱ། བུམ་པ་ཡེ་ཤེས་ཀྱི་གཞལ་ཡས་ཁང་དུ་བཅོམ་ལྡན་འདས་ཁྲོ་བོའི་རྒྱལ་པོ་རྟ་མཆོག་རོལ་པ་བཞུགས་པའི་བྱང་སེམས་ཡེ་ཤེས་ཀྱི་བདུད་རྩི་
ལུས་ལ་བབ་པས་ལུས་ཀྱི་ཉེས་བྱས་བག་ཆགས་དང་བཅས་སྦྱངས་ཏེ་སྐུ་རྡོ་རྗེའི་ངོ་བོར་བརླབ་པར་མོས། བུམ་པ་ཐོགས་ལ། རྣམ་རྒྱལ་བུམ་པ་ལྷ་ཡི་གནསཿ ཡི་
དམ་མཆོག་གི་བདེ་བའི་བཅུད༔ སྐལ་ལྡན་ལུས་ལ་དབང་བསྐུར་བས༔ ཕུང་པོ་ལྷ་རུ་སྨིན་པར་ཤོག༔ རྩ་སྔགས། ཀཱ་ཡ་ཨ་བྷི་ཥིཉྩ་ཨོཾ༔ མདུན་དཀྱིལ་
གྱི་ལྷའི་ཐུགས་ཀའི་སྔགས་ཕྲེང་ལས་གཉིས་པ་ཆད་ནས་ཁྱེད་རང་རྣམས་ཀྱི་ཞལ་ནས་ཞུགས་སྙིང་གར་འཁོར་བས་ངག་གི་ཉེས་བྱས་བག་ཆགས་དང་བཅས་སྦྱངས་ཏེ་

གསུང་རྡོ་རྗེའི་ངོ་བོར་བརླབ༔ མེ་ལོང་སྔགས་ཕྲེང་གཏད་ལ༔ ཧྲཱིཿ གསང་སྔགས་ཡེ་ཤེས་སྙིང་པོ་ནི༔ རིགས་སྔགས་འདུས་པ་བདུད་རྩིའི་བཅུད༔ སྐལ་ལྡན་
ངག་ལ་དབང་བསྐུར་བས༔ ངག་ཉིད་ལོངས་སྐུར་གྲོལ་བར་ཤོག༔ ཨོཾ་ཧྲཱིཿ བཛྲ་ཀྲོ་ཏ་ཧྱ་གྲཱི་ཝ་ཧུ་ལུ་ཧུ་ལུ་ཧཱུཾ་ཕཊཿ ཝཀྐ་ཨ་བྷི་ཥིཉྩ་ཨཱཿ མདུན་གྱི་ལྷའི་
ཐུགས་ཀའི་ཏིང་འཛིན་སེམས་དཔའ་ཉི་ཟླའི་གདན་རྡོ་རྗེ་ལ་ཧཱུཾ་གིས་མཚན་པ་བཅས་གཉིས་པ་ཞིག་ཁྱེད་རང་རྣམས་ཀྱི་སྙིང་གར་ཐིམ་པས་ཡིད་ཀྱི་ཉེས་བྱས་བག་ཆགས་
དང་བཅས་སྦྱངས་ཏེ་ཐུགས་རྡོ་རྗེའི་ངོ་བོར་བརླབ༔ རྡོ་རྗེ་སྙིང་ཁར་བཞག་ལ། ཧཱུཾ༔ ཐབས་ཤེས་ཉི་ཟླའི་སྦུབས་དབུས་སུ༔ ས་བོན་ཕྱག་མཚན་མངོན་བྱང་གིས༔
སྐལ་ལྡན་ཡིད་ལ་དབང་བསྐུར་བས༔ ཡི་དམ་ལྷ་དང་དབྱེར་མེད་ཤོག༔ ཨོཾ་ཧྲཱིཿབཛྲ་ཀྲོ་ཏ་ཧྱ་གྷི་ཝ་ཧུ་ལུ་ཧུ་ལུ་ཧཱུཾ་ཕཊཿ ཙིཏྟ་ཨ་བྷི་ཥིཉྩཧཱུཾ༔ མདུན་གྱི་ལྷའི་

༄༅། །སྐུ་གཉིས་པ་ཆད་དེ་ཁྱེད་རང་རྣམས་ཀྱི་གནས་གསུམ་དུ་ཐིམ་པས་ཆ་མཉམ་པའི་ཉེས་བྱས་བག་ཆགས་དང་བཅས་སྦྱངས་ཏེ་ཡོན་ཏན་རྡོ་རྗེ་
བརླབ། སྐུ་སྤྱི་བོར་བཞག་ལ། དབང་ཆེན་དཔའ་བོ་ཧེ་རུ་ཀ༔ མཐུ་རྩལ་ཡོངས་རྫོགས་འདུས་པའི་སྐུས༔ སྐལ་ལྡན་རྣམས་ལ་དབང་བསྐུར་བས༔ ཡི་དམ་
ནུས་པ་མཆོག་ཐོབ་ཤོག༔ རྩ་སྔགས། ཀ་ཡ་ཝཱཀྐ་ཙིཏྟ་ཨ་བྷི་ཥིཉྩ་ཧཱུཾ༔ མདུན་གྱི་ལྷའི་རྒྱན་ཆས་གཉིས་པ་ཆད་དེ་ཁྱེད་རང་རྣམས་ལ་བགོས་པས་ཕྲིན་ལས་ཐོགས་
མེད་ཀྱི་རྡོ་རྗེ་བརླབ༔ རྒྱན་ཆས་གཏད་ལ། ཧྲཱིཿ མཚན་དཔེའི་རིགས་ལྔའི་རྒྱན་ཆས་དང་༔ དུར་ཁྲོད་དཔལ་ཆས་ཡོངས་རྫོགས་ཀྱིས༔ སྐལ་ལྡན་འདི་ལ་
དབང་བསྐུར་བས༔ ནུས་པའི་ཆེ་བཙན་དབང་ཐོབ་ཤོག༔ ཀརྨ་གྷནྡྷེ་ཨ་བྷི་ཥིཉྩ་ཧཱུཾ༔ བརྟེན་གཏོར་དཀྱིལ་འཁོར་རྫོགས་པའི་མངའ་བདག་ཅན་ལག་ཏུ་གཏད་

པས་དཀྱིལ་འཁོར་གྱི་ལས་རབ་འབྱམས་སྒྲུབ་པའི་བཀའ་ཡོངས་རྫོགས་གཏད་པར་མོས། གཏོར་མ་སྤྱི་བོར་བཞག་ལ། ཧཱུཾ༔ ཡི་དམ་དཀྱིལ་འཁོར་མཆོད་པ་དང་༔
སྒྲུབ་དང་ཕོ་ཉ་བསྐུལ་པ་དང་༔ ཕྲིན་ལས་གང་འདུལ་སྒྲུབ་པ་ཡི༔ བཀའ་དབང་ཡོངས་རྫོགས་ཐོབ་པར་ཤོག༔ རྩ་སྔགས། ཤནྟིཾ་པུཥྚིཾ་ཝ་ཤཾ་མ་ར་ཡ་བྷ་ལིངྟ་
ཨ་བྷི་ཥིཉྩ་ཧྲཱིཿ དབང་འདི་ཐོབ་ནས་དུས་རྟག་ཏུ༔ སློབ་དཔོན་ལྷ་དང་མཆེད་ལ་མཆོད༔ བཤད་བྱ་བསྒྲུབ་བྱ་མི་སྤང་བའི༔ དང་བླང་ཤེས་པར་བྱ་བ་
སོགས༔ རྩ་བ་ཡན་ལག་དམ་ཚིག་བསྲུང་༔ བསྐང་བཤགས་སྒྲུབ་པའི་དཀྱིལ་འཁོར་སོགས༔ རིག་པ་གཉིས་ཀྱི་ཚུལ་ཟུངས་ཤིག ཅེས་པས་གྲུབ་བོ།། གསུམ་
པ་མཁའ་འགྲོའི་སྒྲུབ་པའི་སྨིན་བྱེད་ནི༔ ཇི་སྐད་དུ། ཡེ་ཤེས་ཕག་མོའི་སྙིང་ཐིག་འདི༔ གཅིག་བསྒྲུབ་རྒྱུད་སྡེའི་ལྷ་འགྲུབ་པའི༔ ཡེ་ཤེས་བདུད་རྩིའི་ཐིགས་

༄༅། །པ་འདི༔ གཏད་པའི་འབེན་གྱིས་བཅུད་འབྱིན་ནས༔ རྗེས་འཇུག་སྐལ་ལྡན་རྣམས་ཀྱིས་རོལ༔ མཉམ་པ་ཉིད་དུ་གྲོལ་གྱུར་ཅིག༔
ཅེས་གསུང་སྟེ། རྣམ་ཀུན་མཆོག་ལྡན་གྱི་སྟོང་པ་ཆེན་པོའི་ངོ་བོ་རྒྱལ་བ་ཐམས་ཅད་བསྐྱེད་པའི་ཡུམ་ཕྱི་ལྟར་ན་རྡོ་རྗེ་རྣལ་འབྱོར་མ། ནང་ལྟར་ཕག་མོ། གསང་
བ་ལྟར་ཀུན་ཏུ་བཟང་མོ། འདས་མ་འདས་ཀྱི་མཁའ་འགྲོ་གྲངས་མེད་པའི་སྤྲོ་བསྡུའི་རོལ་གར་གཅིག་ཏུ་འགྱེད་པའི་རིམ་གཉིས་མ་རྒྱུད་ཐམས་ཅད་ཀྱི་དགོངས་དོན་
གཅིག་ཏུ་བསྡུས་པ་ཨོ་རྒྱན་རིན་པོ་ཆེའི་ཐུགས་བཅུད་འདི་ཉིད་ལ་འཇུག་པའི་ཆེད་དུ་མཎྜལ་ཕུལ་ནས་གསོལ་བ་བཏབ་པ་ནི༔ ཨེ་མ་བླ་མ་རིན་པོ་ཆེ༔ སྙན་བརྒྱུད་
ཐུགས་རྗེའི་ཆུ་བོ་ལས༔ རྡོ་རྗེ་ཕག་མོའི་དབང་བཞི་མཆོག དིང་འདིར་བདག་ལ་སྩལ་དུ་གསོལ༔ སྨིན་ཅིང་གྲོལ་བར་མཛད་དུ་གསོལ༔ མཁའ་འགྲོ་རྡོ་རྗེ་

ཕག་མོའི་དཀྱིལ་འཁོར་ལ་སྐྱབས་སུ་འགྲོ་ཞིང་སེམས་བསྐྱེད་སྡོམ་པ་བླང་༔ དུང་ཆུ་བླུད། སྙན་བརྒྱུད་ཕག་མོའི་དབང་མཆོག་གི༔ སྣོད་ཡོད་སྐལ་ལྡན་རེ་རེ་ཙམ༔ དབང་ཚིག་གཞན་ལ་
སྨྲ་བ་མིན༔ དེ་བས་གསང་ཆེན་ཐུབ་པར་བསྲུང་༔ ས་མ་ཡཱ་སརྦ་ཨེ་དཾ་ན་ར་ཀན༔ ཡེ་ཤེས་དབབ་པ་ནི། ཆོས་ཐམས་ཅད་རང་བཞིན་གྱིས་མ་གྲུབ་པའི་རྩལ་ལས་
ཁྱེད་རང་རྣམས་ཧྲཱིཿ ཡིག་དམར་ནག་གི་འཕྲོ་འདུ་ལས་མཁའ་འགྲོ་ཀུན་འདུས་ཀྱི་རྗེ་མོ་རྡོ་རྗེ་རྣལ་འབྱོར་མ་སྐུ་མདོག་དམར་ནག་ཞལ་གཅིག་ཕྱག་གཉིས་པ་སྤྱན་གསུམ་
གཡོ་ཞིང་ལྗགས་འདྲིལ་བ་མཆེ་བ་རྣོ་དཀར་བཞི་དང་ལྡན་པ། དབུ་སྐྲ་དམར་སེར་འབར་བ་ཕྱེད་གྱེན་དུ་འཕྱོ་ཞིང་ཕྱེད་ཐུར་དུ་སིལ་མར་ཁེབ་པ་རལ་པའི་གསེབ་
ནས་ཕག་ཞལ་ནག་པོས་ངུར་སྒྲ་སྒྲོགས་པས་སྲིད་གསུམ་ཟིལ་གྱིས་གནོན་པ་གཟིག་ཤམ་མགོ་ཕྲེང་ཕྱག་རྒྱ་དྲུག་གིས་བརྒྱན་པ། གཡས་གྲི་གུག་གཡོན་ཐོད་ཁྲག་

༄༅། །བསྣམས་པ། ཁ་ཊཱཾ་མཆན་དུ་བཅུག་ཅིང་། ཞབས་གཡས་བསྐུམ་རྟིང་པ་བྷ་ག་ལ་གཏད་ཅིང་གཡོན་བརྐྱང་བམ་རོའི་སྙིང་ཁར་བརྫིས་
པ་མེ་དཔུང་འབར་བའི་ཀློང་དུ་བརྗིད་པའི་འབྲུ་གསུམ་གྱི་མཚན་པ་དང་ཐུགས་སྲོག་ཧཱིདམར་འོད་ཟེར་གྱིས་བསྐུལ་བས་རྡོ་རྗེ་བཙུན་མོའི་བྷ་ག་ལ་རྫོགས་པའི་གདན་
གསུམ་ཚང་བ་སྤྱན་དྲངས། ཨོཾ་བཛྲ་ན་ཌཱཀྐི་ནི་ས་མ་ཡ་ཨ་ཝེ་ཤ་ཡ་ཨ་ཝེ་ཤ་ཡ་ཕེ་ཕོ་ཛ་ཛ༔ བརྟན་པར་བྱ། བུམ་པ་ཨོ་རྒྱན་རང་བྱུང་གི་དུར་ཁྲོད་ཆེན་པོའི་
དབུས་སུ་མཁའ་འགྲོ་རྡོ་རྗེ་ཕག་མོའི་དཀྱིལ་འཁོར་བཞུགས་པའི་བྱང་སེམས་ཡེ་ཤེས་ཀྱི་བདུད་རྩིས་བསྐྱེད་པ་སྐུ་ཡི་དབང་བསྐུར་བར་མོས། བུམ་པ་ཐོགས་ལ༔ ཨེ་
མ་སྙན་བརྒྱུད་རྡོ་རྗེ་ཕག་མོ་ཡི༔ སྐུ་ཡི་འོད་ཟེར་བུམ་པར་ཞུགས༔ བུམ་པ་བཅུད་ཀྱི་དབང་བསྐུར་བས༔ ཕག་མོའི་ལྷ་དབང་འདི་ལ་རྫོགས༔ ཨོཾ་བཛྲ་བེ་

རོ་ཙ་ན་ཡེ༔ སརྦ་ཡོ་གི་ནི༔ ཧ་རི་ནི་ས༔ སརྦ་ཌཱཀྐི་ནི༔ ཙིཏྟ་ཧྲཱིཾ་ཧྲཱིཾ་ཛ་ཛཿ སརྦ་ཀརྨ་སིདྡྷི་ས་མ་ཡ་ཧཱུཾ་སྭཱ་ཧཱ༔ ཀཱ་ཡ་ཨ་བྷི་ཥིཉྩ་ཨོཾ༔ མདུན་གྱི་
མཁའ་འགྲོའི་ཐུགས་ཀའི་སྔགས་ཕྲེང་ལས་མེ་ལོང་སྔགས་ཀྱི་ཕྲེང་བ་ཅན་འཕྲོས་པས་སྙིང་པོར་ཐིམ་པས་བཟླས་པ་གསུང་གི་དབང་། མེ་ལོང་དང་སྔགས་ཕྲེང་ཐོགས༔ ཧྲཱིཿ
ཕག་མོའི་གསུང་གི་འོད་ཟེར་ནི༔ མེ་ལོང་སྔགས་ཀྱི་ཕྲེང་བར་ཞུགས༔ མེ་ལོང་སྔགས་ཀྱིས་དབང་བསྐུར་བས༔ ཕག་མོའི་སྔགས་དབང་ངག་ལ་རྫོགས༔ 
རྩ་སྔགས། ཝཱཀྐ་ཨ་བྷི་ཥིཉྩ་ཨཱཿ བྱང་སེམས་ཉི་མའི་རང་བཞིན་བཞུས་པའི་བདུད་རྩི་ལྕེ་ལ་བཞག་པས་ལུས་ཀུན་ཁྱབ་པས་བསྐུལ་ཏེ་ཟུང་འཇུག་ཨེ་ཝཾ་གྱི་ཡེ་ཤེས་
རྒྱུད་ལ་བསྐྱེད་དེ་ཐུགས་ཏིང་ངེ་འཛིན་གྱི་དབང་། བདུད་རྩི་བླུད་ལ། ཕག་མོའི་ཐུགས་ཀྱི་ནུས་པ་ཀུན༔ བྷནྡྷའི་བདུད་རྩི་འདི་ལ་ཞུགས༔ སྐལ་ལྡན་ཁྱོད་ལ་།

༄༅། །དབང་བསྐུར་བས༔ མཁའ་སྤྱོད་མྱུར་དུ་འགྲུབ་པར་འགྱུར༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུཾ༔ ཤེལ་དང་དྲིལ་བུ་མེ་ལོང་གིས་རྫས་བྱུང་
བ་མཐོང་བས་ཆེ་བའི་ཡོན་ཏན་ཐམས་ཅད་མ་བཙལ་ལྷུན་གྱིས་གྲུབ་པའི་རིག་རྩལ་མངོན་དུ་གྱུར་པའི་དབང་། སྙན་བརྒྱུད་རྡོ་རྗེ་ཕག་མོ་ཡི༔ ཡོན་ཏན་ལྷུན་གྱིས་
གྲུབ་པའི་ཕྱིར༔ ཤེལ་ལྟར་ཕྱི་ནང་མེད་པའི་སྐུ༔ དྲིལ་བུའི་སྒྲ་ལྟར་གྲག་སྟོང་གསུང་༔ མེ་ལོང་ལྟ་བུའི་འཛིན་མེད་ཐུགས༔ ཅིར་ཡང་འཆར་གཞི་མ་འགགས་
པསཿ རིག་པའི་རྩལ་དབང་ཐོབ་པར་ཤོག༔ ཀ་ཡ་ཝཱཀྐ་ཙིཏྟ་ཨ་བྷི་ཥིཉྩ་ཨོཾ་ཨཱཿཧཱུཾ་ཧྲཱི༔ ཞེས་པས་གྲུབ་བོ།། དེས་རྩ་གསུམ་སྤྱི་བྱེ་བྲག་གི་སྨིན་དབང་གྲུབ་པ་ཡིན་
ནོ༔ ༈ དེ་ནས་འདིར་གདུལ་བྱ་འདུལ་བྱེད་ཀྱི་དཀྱིལ་འཁོར་གྱི་ལྷ་ཐ་དག་ལ་འབྲེལ་བ་ཐོབ་པའི་ཕྱིར། རྩ་བ་གསུམ་གྱི་ལས་ཀྱི་མདེལ་དུ་གྱུར་པ་གཙོ་།

མཆོག་དཀྱིལ་འཁོར་དགུ་དང༌། ལས་བཞིའི་དཀྱིལ་འཁོར་ཉི་ཤུ་རྩ་བཞི་བཞུགས་ཏེ། དང་པོ་ནི། དེ་ནས་བྱེ་བྲག་སོ་སོར་ཅི་མཁོའི་ལས༔ ལས་བཞི་
 ཇི་ལྟར་མཁོ་བའི་ཡན་ལག་གི༔ སྒྲུབ་པ་སོ་སོར་ཟབ་པའི་མཐར་ཐུག་སྟེ༔ ཐུན་མོང་ལས་ཚོགས་ཕལ་གྱིས་དོ་ཟླ་མིན༔ བག་ཆགས་སོ་སོའི་ལྷ་ལ་བཞག་བྱེད་
ཀྱིས༔ ནུས་པ་སྐྱེ་བར་གོང་འཕེལ་འབྲས་བུ་འབྱུང་༔ ཞེས་རྡོ་རྗེ་སྙིང་པོའི་ཆོས་ཀྱི་བཙས་སུ་ཐུགས་བཅུད་ཀྱི་དགོངས་མཛོད་ཕྱུངས་ཏེ་ཕྱི་རབས་ཀྱི་བོད་འབངས་
སྐྱེ་རྒུ་ཐ་དག་ལ་ཐུགས་རྗེའི་དམ་ཞགས་ཀྱིས་བཟུང་སྟེ་སྦས་པ་ཡིན་ལ། དང་པོ་འདིར་གཙོ་མཆོག་ལས་ཀྱི་དཀྱིལ་འཁོར་དགུ་སྟེ། སྒྲིབ་པའི་དྲི་མ་སྨེ་བ་བརྩེགས་
པས་འཁྲུ༔ ལས་ཀྱི་དྲི་མ་བདུད་རྩི་འཁྱིལ་པས་སྦྱངསཿ ཉམས་པའི་དྲི་མ་རྣམ་པར་འཇོམས་པས་བཤགས༔ ལས་ཀྱི་བསྲུང་བ་མེ་ལྟར་འབར་བས་སྒྲུབས༔

༄༅། །ཡམས་ཀྱི་འཚེ་བ་ལོ་མ་གྱོན་མས་བསྲུངས༔ ལས་ཀྱི་མཚམས་བཅད་ཁྲོ་རྒྱལ་བགེགས་མཐར་བྱེད༔ ལས་ཀྱི་བཟློག་བྱེད་གཙུག་ཏོར་
གདུགས་དཀར་མོ༔ ལས་ཀྱི་ཚེ་འཛིན་ཡིད་བཞིན་འཁོར་ལོ་དང་༔ ལས་ཀྱི་ནུས་པ་ཕྱག་ན་རྡོ་རྗེས་འཛིན༔ དེ་ལྟར་གཙོ་མཆོག་ལས་ཀྱི་དཀྱིལ་འཁོར་དགུ
རྡོ་རྗེ་སྙིང་པོའི་ཡེ་ཤེས་དབྱིངས་ལས་བྱུང་༔ བྱེ་བྲག་སོ་སོར་ཀུན་ཀྱང་ལྷག་པའི་ལྷ༔ ཉམས་ལེན་གནད་དུས་ལམ་གྱི་ཡན་ལག་ཚང་༔ རྒྱུད་ལུང་མན་ངག་
སྙིང་པོའི་མཐར་ཐུག་ཡིན༔ ཞེས་གསུང་པའི་དང་པོ་རྡོ་རྗེ་རྣལ་འབྱོར་མ་ཉིད་ལས་ཐ་མི་དད་ཀྱི་རོལ་པར་སྣང་ཞིང་༔ དམ་ཚིག་ཉམས་པ་དང་འདྲེས་ཏེ་སྤྱོད་ལམ་
གཅིག་ཏུ་གྱུར་པ་དང་༔ ས་ཚིག་པས་ཉམས་རྟོགས་འགྲིབ་པ་སོགས་ལ་ཁྱད་དུ་བསྔགས་ཏེ༔ གང་གི་ལུས་ལ་གྲིབ་ཀྱིས་ཕོག་གྱུར་ན༔ ལུས་རྒུད་ངག་རིག་

སེམས་ཀྱི་རང་རྩལ་ཉམས༔ ཚེ་འདིར་མི་རུང་སྣ་དགུ་ཐོག་ཏུ་བབ༔ ཕྱི་མ་ཐར་པའི་ལམ་ཡང་སྒྲིབ་ནུས་པས༔ དེ་ཕྱིར་མཁའ་འགྲོ་སྨེ་བ་བརྩེགས་པ་སྒྲུབ༔
ཞེས་པས། དེ་ཉིད་ཀྱི་རྗེས་གནང་ཞུ་བའི་མཎྜལ་ཕུལ་ནས་གསོལ་བ་གདབ་པ་ནི༔ ཀྱཻ༔ བླ་མ་གསང་བདག་རྡོ་རྗེ་འཛིན༔ བདག་ཅག་མ་རིག་གྲིབ་ཁྲུས་
ཕྱིར༔ མཁའ་འགྲོ་སྨེ་བ་བརྩེགས་པ་ཡི༔ རྗེས་སུ་གནང་བ་སྩལ་དུ་གསོལ༔ མཁའ་འགྲོ་སྨེ་བ་བརྩེགས་པའི་ལྷ་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་
སྡོམ་བླང་། ཡེ་ཤེས་དབབ་པ་ནི། སྐད་ཅིག་གིས་པད་ཉིའི་གདན་ལ་ཧཱུཾ་ཡིག་མཐིང་ནག་ལས་མེ་འབར་བས་ཉམས་གྲིབ་ཐ་དག་བསྲེག་ཡོངས་སུ་གྱུར་པ་ལས་མཁའ་
འགྲོའི་རྒྱལ་པོ་སྨེ་བ་བརྩེགས་པ་མཐིང་ཀ་གཡས་ཆོས་འབྱུང་དམར་པོ་ནམ་མཁར་ལྡིང་ཞིང་གཡོན་ཁྲུས་བུམ་མཐིང་ཀ་ཐུགས་ཀར་བསྣམས་པ་ཞབས་གཡས་བརྐྱང་

༄༅། །གཡོན་བསྐུམ་པར་བཞུགས་པའི་ཐུགས་སྲོག་ཧཱུཾ་ཡིག་གིས་མཚན་པར་སྒོམས་པའི་སློབ་མའི་དད་པའི་ཤུགས་བསྐྱེད་པ་དང་བདག་མདུན་གྱི་
ཐུགས་ཀའི་འོད་ཟེར་གྱིས་བསྐུལ་བས་ཡེ་ཤེས་པ་སྤྱན་དྲངས་ཏེ་ཐིམ༔ ཧཱུཾ༔ ཕྱོགས་དུས་ཞིང་གི་སངས་རྒྱས་བྱང་སེམས་ཀྱིས༔ ཐུགས་རྗེས་ཟེར་མདངས་ཁྲོ་
བོའི་སྐུར་གྱུར་ནས༔ དམ་ཚིག་སེམས་དཔའ་འདི་ལ་གཉིས་མེད་དུ༔ ཐིམ་ནས་འགྲོ་བའི་ཉམས་གྲིབ་བསལ་དུ་གསོལ༔ བཛྲ་ས་མ་ཡཱ་ཛ་ཛ༔ ཨ་ཝེ་ཤ་
ཡ་སོགས་ཀུན་ལ་འགྲེས། བརྟན་པར་བྱ། བུམ་པ་སྨེ་བ་བརྩེགས་པའི་དཀྱིལ་འཁོར་གྱི་ཐུགས་རྗེའི་བདུད་རྩིས་དབང་བསྐུར་བས་ལྷ་བསྐྱེད་པ་ལ་དབང་བ་སྐུའི་རྗེས་གནང་
ཐོབ། བུམ་པ་ཐོགས་ལ། ཧཱུཾ༔ རིན་ཆེན་མཛེས་པའི་བུམ་པ་ན༔ མཁའ་འགྲོའི་རྒྱལ་པོ་སྨེ་བ་བརྩེགས་པ་བཞུགས༔ སྐལ་ལྡན་སྐྱེས་བུ་ཁྱེད་ལ་དབང་བསྐུར་

བས༔ སྨེ་བ་བརྩེགས་པའི་སྐུ་ཡི་དབང་ཐོབ་ཤོག༔ རྩ་སྔགས། ཀ་ཡ་ཨ་བྷི་ཥིཉྩ་ཨོཾ༔ སློབ་དཔོན་ཡང་ཐ་མལ་པ་མ་ལགས་པར་མཁའ་འགྲོའི་རྒྱལ་པོ་སྨེ་བ་བརྩེགས་པར་
གསལ༔ ཁྱེད་རང་རྣམས་ཀྱང་སྨེ་བ་བརྩེགས་སུ་བསྒོམ༔ སློབ་དཔོན་ཐུགས་ཀར་ཧཱུཾ་ཡིག་མཐིང་ཀའི་ཕྲེང་བས་བསྐོར་བའི་འོད་ཟེར་སློབ་དཔོན་གྱི་ཞལ་ནས་ཐོན༔ ཁྱེད་རང་རྣམས་ཀྱི་ཞལ་དུ་
ཞུགས༔ ཐུགས་ཀའི་སྔགས་ཕྲེང་ལ་ཐིམ་པས་སྙིང་པོ་བཟླས་པ་ལ་དབང་བ་གསུང་གི་རྗེས་གནང་ཐོབ། སྔགས་ཕྲེང་བགྲང་དུ་བཅུག་ལ། ཨོཾ་གར་ཁཾ་ཙིར་ཁཾ་བཱི་མ་ན་སུ་ཨ་ཙི་མོ་ཀྲོ་ཏ་ཧཱུཾ
ཧཱུཾ་ཕཊ་ཕཊ་སྭཱ་ཧཱ༔ ཨོཾ་ཨཱཿཧཱུཾ་ཨེ་བཾ་ལཾ་རཾ་ཡཾ་ཧ་རི་ནི་ས་ར་ཙ་ཧཱིཡ༔ ཨེ་ཧོ་ཤུདྡྷེ་ཤུདྡྷེ༴ བི་ཧོ་ཤུདྡྷེ་ཤུདྡྷེ༴ ལཾ་ཧོ་ཤུདྡྷེ་ཤུདྡྷེ༴ རཾ་ཧོ་ཤུདྡྷེ་ཤུདྡྷེ༴ ཡཾ་ཧོ་
ཤུདྡྷེ་ཤུདྡྷེ༴ ཨེ་བཾ་ལཾ་རཾ་ཡཾ་ཤུདྡྷེ་ཤུདྡྷེ་བི་མ་ལ་བི་མ་ན་སེ་ཨ་ཨ་ཨཱཿ ལན་གསུམ་རྗེས་ཟློས་བྱེད་དུ་འཇུག་དབྱངས་གསལ་ཡེ་དྷར་གྱིས་མེ་ཏོག་འཐོར་ལ་བརྟན་པར་བྱའོ།། བདག་མདུན་

༄༅། །གྱི་ཐུགས་ཀ་ནས་རྡོ་རྗེ་མེ་ཡི་ཟེར་འཕྲོ་བ་བྱུང་སྙིང་གར་ཐིམ་པ་ཏིང་ངེ་འཛིན་སྒོམ་པ་ལ་དབང་བ་ཐུགས་ཀྱི་རྗེས་གནང་ཐོབ། རྡོ་རྗེ་གཏད་ལ།
ཧཱུཾ༔ འགྱུར་མེད་རིག་པའི་རྡོ་རྗེ་འདི༔ ཡེ་ཤེས་མེ་ཡི་ཟེར་དང་བཅས༔ སྐལ་ལྡན་ཁྱོད་ལ་དབང་བསྐུར་བས༔ ཁྲོ་རྒྱལ་ཐུགས་ཀྱི་དབང་ཐོབ་ཤོག༔ རྩ་
བ་སྔགས། ཙིཏྟ་ཨ་བྷི་ཥིཉྩ་ཧཱུཾ༔ མེ་ཆུ་འཕྲོས་ཕྱག་ཏུ་ཐིམ་པས་ཉམས་གྲིབ་སྦྱངས་བའི་ནུས་ཅན་དུ་བྱས། ཧཱུཾ༔ ཁྲོ་རྒྱལ་ཐུགས་ལས་རང་བྱུང་བའི༔ བསྲེག་
བབྱེད་མེ་དང་བཀྲུ་བྱེད་ཆུ༔ སྐལ་ལྡན་ཁྱོད་ལ་དབང་བསྐུར་བས༔ ཉམས་གྲིབ་མི་གཙང་དག་གྱུར་ཅིག་ཅེས་པ་གྲུབ་བོ།། ༈ གཉིས་པ་རྡོ་རྗེ་རྣམ་
པར་འཇོམས་པ་སྟེ་འདིར་ལྕང་ལོ་ཅན་དུ་སྤྲུལ་པའི་སྐུར་སྟོན་པའི་རྒྱལ་བ་ཐམས་ཅད་ཀྱི་ཕྲིན་ལས་ཀྱི་རོལ་པར་སྣང་བ་སྟེ། འདི་ཡི་ཁྲུས་དང་རྗེས་སུ་གནང་བ་ཡིས༔

ཐེག་པ་གོང་མའི་སྣོད་དུ་རུང་བར་བྱེད༔ ཅེས་པས་རྒྱུད་སྣོད་རུང་དུ་བྱེད་ཅིང་ཟས་གོས་དམེ་མཁོན་གྱི་གྲིབ་ཀྱང་སྦྱང་སྟེ། འདི་ཉིད་ཀྱི་ཁྲུས་དང་རྗེས་གནང་གི་
སྐབས་གཉིས་ལས། དང་པོ་ཁྲུས་ཀྱི་དོན་དུ་རྣམ་འཇོམས་ཀྱི་གཙོ་བུམ་ནས་ལས་བུམ་དུ་ཅུང་ཟད་བླུགས་ལ་ཐོགས་ཏེ། ཁྱེད་རང་རྣམས་ཀྱི་མདུན་གྱི་ནམ་མཁར་བླ་མ་དང་གཉིས་སུ་
མེད་པའི་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ་ཕྲིན་ལས་ཡོངས་སུ་གྲུབ་པའི་སྐུ་མདོག་ལྗང་གུ་ཞལ་གཅིག་ཕྱག་གཉིས་ཕྱག་ན་དག་བྱེད་ཁྲུས་ཀྱི་བུམ་པ་ཅུང་ཟད་
ཡོ་བའི་ཁ་ནས་བསྐྱེད་པ་ཡེ་ཤེས་ཀྱི་བདུད་རྩིའི་རྒྱུན་ན་ར་ར་བབ་པས༔ རང་གི་ལུས་ཀྱི་ནད་གདོན་སྡིག་སྒྲིབ་བག་ཆགས་ཉེས་ཚོགས་རྨེ་རྨུགས་ཡུགས་གྲིབ་སོགས་
མི་གཙང་བའི་ཚོགས་ཐམས་ཅད་སངས་ཀྱིས་དག་པར་བསྒོམ༔ གང་ལ་སེར་སྣ་རྣམ་ཆགས་པ༔ རྣམ་བཅོམ་དྲི་མ་མེད་མཛད་ཅིང་༔ ཐུགས་ཞི་གནོད་པ་མི་

༄༅། །མངའ་དེས༔ ཁྱེད་ལ་བདེ་ལེགས་མཛད་པར་འགྱུར༔ འདྲེན་པ་གང་ཞིག་འགྲོ་བ་རྣམས༔ ཐར་པའི་ལམ་དུ་འཇུག་མཛད་ཅིང་
ཆོས་རྣམས་ཐམས་ཅད་སྟོན་པ་དེསཿ ཁྱེད་ལ་བདེ་ལེགས སྟོན་པ་འགྲོ་བ་རྣམས་ཀྱི་རྟེན༔ སེམས་ཅན་ཀུན་གྱི་དོན་གྱི་ཕྱིརཿ གང་ཞིག་བདེ་བ་མངའ་
མཛད་དེས༔ ཁྱེད་ལ་བདེ་ལེགས༔ སྐྱོབ་པ་གང་ཞིག་བྱམས་པ་ཡིས༔ ཐུགས་ཀྱི་འགྲོ་བ་འདི་དག་ལ༔ བུ་གཅིག་བཞིན་དུ་རྟག་བསྐྱངས་དེས༔ ཁྱེད་
ལ་བདེ་ལེགས ན་མཿཙཎྜ་བཛྲ་ཀྲོ་དྷ་ཡ༔ ཧུ་ལུ་ཧུ་ལུ༔ ཏིཥྛ་ཏིཥྛ༔ བྷནྡྷ་བྷནྡྷ༔ ཧ་ན་ཧ་ན་ཨ་མྲྀ་ཏེ་ཧཱུཾ་ཕཊཿ སྒོ་གསུམ་གྱི་ཉེས་པ་བག་ཆགས་
ནད་དང་གནོད་པ༔ རྐྱེན་དང་བར་ཆད་ཆེ་རྨུག་གྲིབ་གདོན་བགེགས་དང་འབྱུང་པོ་གཟའ་ཀླུ་རྒྱལ་གྲིབ་ལ་སོགས་མི་མཐུན་པའི་ཕྱོགས་ཐམས་ཅད་ཤནྟིཾ་ཀུ་རུ་སྭཱ་ཧཱ༔

བྱབ་པའི་དོན་དུ་ཁྲུས་ཆུར་ཁར་བཟུང་དུ་བཅུག་ལ། ཁྱེད་རང་རྣམས་ཀྱི་མདུན་གྱི་ནམ་མཁར་བླ་མ་དང་གཉིས་སུ་མེད་པའི་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ་ཕྲིན་ལས་ཡོངས་
སུ་གྲུབ་པའི་སྐུ་མདོག་ལྗང་གུ་ཞལ་གཅིག་ཕྱག་གཉིས་ཕྱག་ན་དག་བྱེད་རྨ་བྱའི་མདོངས་དང་སྣམ་རས་དཀར་པོ་བསྣམས་པས་ལུས་ཀྱི་སྡིག་སྒྲིབ་བག་ཆགས་ཉེས་
ཚོགས་རྨེ་རྨུག་གྲིབ་གདོན་བགེགས་དང་འབྱུང་པོ་གཟའ་ཀླུ་རྒྱལ་གྲིབ་ལ་སོགས་མི་གཙང་བའི་ཚོགས་ངན་པ་ཐམས་ཅད་མེ་ལོང་གཡའ་ཕྱིས་པ་ལྟར་སངས་ཀྱིས་དག་
པར་བསྒོམ༔ གང་ཞིག་འཁོར་བར་འགྲོ་བ་ཡི༔ སེམས་ཅན་ཀུན་གྱི་དོན་གྱི་ཕྱིར༔ གླིང་དང་དཔུང་གཉེན་གྱུར་པ་དེ༔ ཁྱེད་ལ་བདེ་ལེགས༴ གང་
ཞིག་ཆོས་ཀུན་མངོན་སུམ་གྱུརཿ གཙང་ཞིང་བཀྲུ་བར་མི་མངའ་ཡང་གསུམ་གཙང་གཙང་མར་མཛད་པ་དེས༔ ཁྱེད་ལ༴ དཔའ་བོ་ཆེན་པོ་གང་སྐྱེས་པ༔

༄༅། །ཕུན་སུམ་ཚོགས་དོན་གང་འབྱོར་ཞིང་༔ དོན་གྲུབ་ཚོགས་ཀྱང་གྲུབ་པ་དེས༔ ཁྱེད་ལ་བདེ་ལེགས གང་ཞིག་སྐྱེས་པས་ས་རྣམས་
ནི༔ ནགས་ཚལ་བཅས་པ་རབ་གཡོ་ཞིང་༔ སེམས་ཅན་ཐམས་ཅད་རབ་དགའ་དེས༔ ཁྱེད་ལ་བདེ་ལེགས༴ ན་མཿཙཎྜ་བཛྲ་ཀྲོ་དྷ་ཡ༔ ཧུ་ལུ་ཧུ་ལུ༔
ཏིཥྛ་ཏིཥྛ༔ བྷནྡྷ་བྷནྡྷ༔ ཧ་ན་ཧ་ན༔ ཨ་མྲྀ་ཏེ་ཧཱུཾ་ཕཊཿ སྒོ་གསུམ་གྱི་ཉེས་པ་བག་ཆགས་ནད་དང་གནོད་པ་རྐྱེན་དང་བར་ཆད་རྨེ་རྨུགས་གྲིབ་གདོན་བགེགས་
དང་འབྱུང་པོ་གཟའ་ཀླུ་རྒྱལ་གྲིབ་ལ་སོགས་མི་མཐུན་པའི་ཕྱོགས་ཐམས་ཅད་ཨཱ་པ་ན་ཡེ་སྭཱ་ཧཱ༔ ཞེས་རྨ་བྱ་དང་རས་དཀར་གྱིས་ཁྲུས་ཆུའི་ནང་དུ་སྤོས་ཚུལ་བྱ། བསྲུང་བའི་དོན་དུ་རྡོ་རྗེ་ཐོགས་
ལ༑ ཁྱེད་རང་རྣམས་ཀྱི་མདུན་གྱི་ནམ་མཁར་བླ་མ་དང་གཉིས་སུ་མེད་པའི་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ་ཕྲིན་ལས་ཡོངས་སུ་གྲུབ་པའི་སྐུ་མདོག་ལྗང་

གུ་ཞལ་གཅིག་ཕྱག་གཉིས་ན་སྣ་ཚོགས་རྡོ་རྗེ་བསྣམས་པས༔ རང་གི་ལུས་ལ་འབྱུང་པོ་གདོན་བགེགས་གཟའ་ཀླུ་རྒྱལ་གསུམ་གྱི་ནད་གདོན་གྲིབ་ཀྱིས་མི་ཚུགས་
པའི་རྡོ་རྗེའི་གོ་བཀོན་པར་བསྒོམ༔ བྱང་ཆུབ་སྙིང་པོར་གཤེགས་པ་ན༔ ས་དག་རྣམ་དྲུག་གཡོས་གྱུར་ཅིང་༔ བདུད་ཡིད་མི་བདེར་གྱུར་བ་དེསཿ ཁྱེད་
ལ་བདེ་ལེགས༴ ཆོས་ཀྱི་འཁོར་ལོ་བསྐོར་བ་ན༔ འཕགས་པའི་བདེན་པ་རྣམས་གསུངས་ཤིང་༔ ཐུབ་པའི་སྙན་པ་གང་བྱུང་དེས༔ ཁྱེད་ལ་བདེ་ལེགས༴
ཡིད་འཕྲོག་གང་ཞིག་མུ་སྟེགས་བྱེད༔ ཐམས་ཅད་ཆོས་ཀྱི་ཕམ་མཛད་ཅིང་༔ ཚོགས་ཀུན་དབང་དུ་མཛད་པ་དེས༔ ཁྱེད་ལ་བདེ་ལེགས༔ སངས་རྒྱས་
ཁྱེད་ལ་བདེ་ལེགས་མཛད༔ བརྒྱ་བྱིན་ཚངས་པའི་ལྷ་རྣམས་དང་༔ འབྱུང་པོ་ཀུན་གྱི་བདེ་ལེགས་ནི༔ ཁྱེད་ལ་རྟག་ཏུ་སྦྱིན་གྱུར་ཅིག༔ ན་མཙཎྜ་བཛྲ་

༄༅། །ཀྲོ་དྷ་ཡ༔ ཧུ་ལུ་ཧུ་ལུ༔ ཏིཥྛ་ཏིཥྛ༔ བྷནྡྷ་བྷནྡྷ༔ ཧ་ན་ཧ་ན་ཧཱུཾ་ཕཊཿ སྒོ་གསུམ་གྱི་ཉེས་པ་བག་ཆགས་ནད་དང་གནོད་པ་
རྐྱེན་དང་བར་ཆད་རྨེ་རྨུགས་གྲིབ་གདོན་བགེགས་དང་འབྱུང་པོ་གཟའ་ཀླུ་རྒྱལ་གྲིབ་ལ་སོགས་མི་མཐུན་པའི་ཕྱོགས་ཐམས་ཅད་རཀྵ་རཀྵ༔ ཞེས་རྡོ་རྗེས་རྒྱ་གྲམ་དུ་གོ་བགོ་
ཚུལ་བྱ། སླར་ཡང་མེ་ཏོག་འཐོར་ལ། སངས་རྒྱས་བསོད་ནམས་མཐུ་དག་དང་༔ ལྷ་རྣམས་ཀུན་གྱི་བདེན་པ་ཡིས༔ ཁྱོད་ཀྱི་འདོད་དོན་གང་ཡིན་པ༔ དོན་དེ་དེ་
རིང་འགྲུབ་གྱུར་ཅིག༔ དེས་ཁྲུས་བྱབ་བསྲུང་བ་རྣམས་གྲུབ་སྟེ། དེ་ནས་རྗེས་གནང་གི་དོན་དུ་མཎྜལ་ཕུལ་བས་གསོལ་བ་འདེབས་པ་ནི། ཨེ་མ་བླ་མ་གསང་བདག་རྡོ་རྗེ་འཛིན༔ བདག་ཅག་
སྐལ་ལྡན་སློབ་མ་ལ༔ རྡོ་རྗེ་རྣམ་པར་འཇོམས་པ་ཡི༔ རྗེས་སུ་གནང་བ་སྩལ་དུ་གསོལ༔ རྡོ་རྗེ་རྣམ་པར་འཇོམས་པའི་ལྷར་སྐྱབས་སུ་འགྲོ་ཞིང་སེམས་བསྐྱེད་

དེ་སྔགས་སྡོམ་བླང་བ༔ ན་མོ༔ རྐང་གཉིས་གཙོ་བོ་མཚན་དང་དཔེ་བྱད་ལྡན༔ འདོད་ཆགས་བྲལ་བ་ཞི་གྱུར་དམ་པའི་ཆོས༔ ཚོགས་ཀྱི་མཆོག་གྱུར་
འཕགས་པའི་དགེ་འདུན་ལ༔ བདག་ནི་གུས་པས་ཕྱག་འཚལ་སྐྱབས་སུ་མཆི༔ མ་གྱུར་འགྲོ་བ་མཁའ་ཁྱབ་སེམས་ཅན་རྣམས༔ དུས་མིན་འཆི་རྐྱེན་མ་ལུས་
བཟློག་པ་དང་༔ འཇིགས་པ་བརྒྱད་སོགས་ནད་གདོན་ཞི་བའི་ཕྱིར༔ བདག་ནི་རྣམ་འཇོམས་སྒྲུབས་པར་སེམས་བསྐྱེད་དོ༔ ཇི་ལྟར་སོགས། ཡེ་ཤེས་དབབ་པ་ནི༔
གནས་ཁང་འདི་ཡང་ཐ་མལ་དུ་མ་སེམས་པར། དག་པ་ལྕང་ལོ་ཅན་གྱི་ཕོ་བྲང༌། སློབ་དཔོན་ཡང་ཐ་མལ་དུ་མ་ལགས་པ་རྡོ་རྗེ་རྣམ་པར་འཇོམས་པ། ཁྱོད་
རང་རྣམས་ཀྱང་པད་ཟླའི་གདན་ལ་ཧཱུཾ་ལྗང་གུའི་འཕྲོ་འདུ་ལས་གྲིབ་འཕྲོ་མི་གཙང་བ་ཐ་དག་བསལ་ཏེ། རྡོ་རྗེ་རྣམ་པར་འཇོམས་པ་སྐུ་མདོག་ལྗང་གུ་ཕྱག་གཡས་

༄༅། །སྣ་ཚོགས་རྡོ་རྗེ་ཐུགས་ཀར་བརྟེན་པ་གཡོན་དེས་ཡུ་བ་བྱས་པའི་དྲིལ་བུ་དཀུར་བརྟེན་པ། དར་དཀར་པོའི་སྟོད་གཡོགས་དང་དམར་པོའི་།
ཤམ་ཐབས་བྱས་པ་ཐུགས་ཀར་ཟླ་གདན་ལ་དྭངས་མའི་སྲོག་ཧཱུཾ་ལྗང་གུ་གསལ་བར་དམིགས། སློབ་མའི་དད་པའི་ཤུགས་བསྐྱེད་པ་དང་བདག་མདུན་གྱི་ཐུགས་ཀའི་
འོད་ཟེར་གྱིས་བསྐུལ་བས་ཡེ་ཤེས་པ་སྤྱན་དྲངས་ཏེ་ཐིམ། ཧཱུཾ༔ ཞིང་ཁམས་ལྕང་ལོ་ཅན་གྱི་གནས་མཆོག་ནས༔ རྒྱལ་བའི་ཐུགས་སྤྲུལ་གསང་བདག་རྡོ་རྗེ་
འཛིན༔ བདག་སོགས་འགྲོ་བའི་བར་ཆད་སེལ་ཕྱིར་དུ༔ བརྩེ་བར་དགོངས་ལ་གནས་འདིར་སྤྱན་འདྲེན་ནོ༔ བཛྲ་ས་མ་ཡ་ཛ་ཛ༔ བརྟན་པར་བྱ། སྐུའི་རྗེས་
གནང་ནི་བུམ་པ་ལྷའི་དཀྱིལ་འཁོར་ཅན་ཐོགས་ལ། ཧཱུཾ༔ རྣལ་འབྱོར་བུམ་པའི་གཞལ་ཡས་ན༔ རྡོ་རྗེ་རྣམ་པར་འཇོམས་པ་བཞུགས༔ སྐལ་ལྡན་བུ་ལ་དབང་བསྐུར་བས།

ལྷ་དབང་ལུས་ལ་རྫོགས་གྱུར་ཅིག༔ ཨོཾ་བཛྲ་ཙཎྜ་བཛྲ་ཀྲོ་ཏ་ཡ་ཧུ་ལུ་ཧུ་ལུ་ཏིཥྛ་ཏིཥྛ་བྷནྡྷ་བྷནྡྷ་ཧ་ན་ཧ་ན་ཨ་མྲྀ་ཏེ་ཧཱུཾ་ཕཊཿ ཀཱ་ཡ་ཨ་བྷི་ཥིཉྩཨོཾཿ གསུང་གི་རྗེས་གནང་
ནི༔ སློབ་དཔོན་རྡོ་རྗེ་རྣམ་པར་འཇོམས་པ་རུ་གསལ་བའི་ཐུགས་ཀར་སྔགས་ཀྱི་ཕྲེང་བ་འཁོར་བའི་སློབ་དཔོན་གྱི་ཞལ་ནས་ཐོན༔ ཁྱོད་རང་རྣམས་ཀྱི་ཞལ་དུ་
ཞུགས༔ ཐུགས་ཀའི་སྔགས་ཕྲེང་ལ་གཉིས་མེད་དུ་ཐིམ་པའི་མོས་པ་གྱིས༔ ཕྲེང་བ་གཏད་ལ༔ ཧཱུཾ༔ རྡོ་རྗེའི་རིགས་མཆོག་རྣམ་པར་འཇོམས་པ་ཡི༔ གསུང་
དབྱངས་འོད་ཟེར་སྔགས་ཀྱི་འཁོར་ལོའི་རྒྱུན༔ འཕྲོས་ནས་རིགས་འདུས་སྔགས་ལ་དབང་བསྐུར་ན༔ རྒྱུད་རྣམས་ཀུན་གྱི་དོན་ལ་དབང་འབྱོར་ཤོག༔ ཨོ་
བཛྲ་ཙཎྜ་བཛྲ་ཀྲོ་ཏ་ཡ་ཧུ་ལུ་ཧུ་ལུ་ཏིཥྛ་ཏིཥྛ་བྷན་བྷནྡྷ་ཧ་ན་ཧ་ན་ཨ་མྲྀ་ཏེ་ཧཱུཾ་ཕཊཿ དབྱངས་གསལ་ཡེ་དྷར་མེ་ཏོག་འཐོར་བར་བརྟན། ཐུགས་ཀྱི་རྗེས་གནང་ནི་ཐུགས་ཀ་ནས་འཕྲོས་པའི་སྣ་ཚོགས་རྡོ་རྗེ་

༄༅། །གཏད་ལ། ཧཱུཾ༔ རིགས་མཆོག་འགྱུར་མེད་སྣ་ཚོགས་རྡོ་རྗེ་འདི༔ རྡོ་རྗེ་རྣམ་པར་འཇོམས་པའི་ཐུགས་ཀྱི་རྟེན༔ སྐལ་ལྡན་རིགས་ཀྱི་
བུ་ལ་དབང་བསྐུར་བས༔ རྣམ་པར་འཇོམས་པའི་ཐུགས་དང་དབྱེར་མེད་ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུཾ༔ བརྟེན་གཏོར་རྣམ་པར་འཇོམས་པའི་དཀྱིལ་
འཁོར་ལག་ཏུ་གཏད་པས་བཀའ་གཏད་བྱིན། ཧཱུཾ༔ རྡོ་རྗེ་རྣམ་པར་འཇོམས་པ་སྒྲུབ་པའི་རྟེན༔ དམ་ཚིག་བྷ་ལིང་འདི་ཡིས་དབང་བསྐུར་བས༔ སྐུ་གསུང་
ཐུགས་དང་ཡོན་ཏན་རབ་རྫོགས་ནས༔ ཕྲིན་ལས་རྣམ་བཞི་ལྷུན་གྱིས་གྲུབ་པར་ཤོག༔ རྩ་སྔགས། ཀཱ་ཡ་ཝཱཀྐ་ཙིཏྟ་ཨ་བྷི་ཥིཉྩ ཧྲཱིཿ དེ་རིང་ཕྱིན་ཆད་བུ་ཁྱོད་
ཀྱི༔ མགོན་དུ་རྣམ་པར་འཇོམས་པ་ཟུངས༔ སྙིང་པོ་སྔགས་དང་ཏིང་འཛིན་གྱིས༔ འགྲོ་དོན་སྐྱེད་ཅིག་རིགས་ཀྱི་བུ༔ ཞེས་གྲུབ་བོ།། ༈ གསུམ་

པ་ཁྲོ་བོ་བདུད་རྩི་འཁྱིལ་བ་ནི། ལས་ཐམས་ཅད་མཐར་འབྱིན་ཅིང་གནས་སྐབས་ཀྱི་མི་ཤིས་པ་དག་སེལ་བར་བྱེད་པ་ནི། སེམས་བསྐྱེད་བརྩོན་པའི་རྣལ་འབྱོར་
ཞིག༔ འཇུག་པ་གང་ལ་བརྩོན་གྱུར་ཀྱང་༔ ཁྲོ་བོ་བདུད་རྩི་འཁྱིལ་པ་སྒྲུབ༔ གཅེས་པ་མཆོག་གི་ལམ་ཡིན་ནོ༔ ཞེས་དེ་ཉིད་ཀྱི་ཁྲུས་དང་རྗེས་གནང་
ལས་དང་པོ་ནི། གཙོ་བུམ་ཆུ་ལས་བུམ་དུ་ཅུང་ཟད་བླུགས་ལ་འཐོར་ཏེ། ཧཱུཾ༔ ཁྲོ་བོ་ཀུན་གྱི་ཕྲིན་ལས་བདག༔ བདུད་རྩི་འཁྱིལ་པའི་ཐུགས་རྗེ་ཆུས༔ སྐལ་ལྡན་རྣམས་ལ་
ཁྲུས་བགྱིས་པས༔ ཉེས་སྒྲིབ་དྲི་མ་དག་གྱུར་ཅིག༔ རྩ་སྔགས། ཤནྟིཾ་ཀུ་རུ་ཡེ་སྭཱ་ཧཱ༔ རྗེས་གནང་གི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་
མ་བླ་མ་དགོངས་སུ་གསོལ༔ དབང་དང་རབ་གནས་སྦྱོར་བ་སོགས༔ ཉེས་པའི་དྲི་སྦྱངས་ཇི་ལྟར་བྱ༔ བཅོམ་ལྡན་མགོན་པོས་བཤད་དུ་གསོལ༔ ཞུས་པས།

༄༅། །སློབ་དཔོན་གྱིས། ཧོཿ རྡོ་རྗེ་སློབ་དཔོན་བྱ་བའི་ལས༔ གང་ལ་དགོས་པའི་འབྲས་བུ་ཅན༔ ནུས་པའི་རྩལ་འབྱིན་བདུད་རྩིའི་འཁྱིལ
དཀྱིལ་འཁོར་རྗེས་ཞུགས་འབྲས་བུ་ལོངས༔ ཁྲོ་ཆེན་བདུད་རྩི་འཁྱིལ་པ་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང་༔ ཡེ་ཤེས་དབབ་པ་ནི༔ སྐད་ཅིག་
གིས་པད་ཉིའི་སྟེང་དུ་ཧཱུཾ་ལྗང་གུའི་འཕྲོ་འདུ་ལས་ལས་ཀྱི་མི་ཤིས་པ་ཐ་དག་བཏུལ་ནས། ཁྲོ་རྒྱལ་བདུད་རྩི་འཁྱིལ་པ་ལྗང་གུ་ཞལ་གཅིག་ཕྱག་གཉིས་དར་དང་རིན་པོ་
ཆེས་བརྒྱན་པ། གཡས་རལ་གྲི་དང༌། གཡོན་སྣ་ཚོགས་རྡོ་རྗེ་འཛིན་པ་ཁྲོ་འཛུམ་གྱི་ཉམས་ཅན། ཐུགས་ཀར་ཉི་སྟེང་ཧཱུཾ་ལྗང་གིས་མཚན་པར་གྱུར། སློབ་
མའི་དད་པའི་ཤུགས་བསྐྱེད་པ་དང་བདག་མདུན་གྱི་ཐུགས་ཀའི་འོད་ཟེར་གྱིས་བསྐུལ་བས་ཡེ་ཤེས་པ་སྤྱན་དྲངས་ཏེ་ཐིམ། ཧཱུཾ༔ རྒྱལ་བ་རྣམས་ཀྱི་གང་ལ་གང་

འདུལ་གྱིས༔ ཞི་དང་ཁྲོ་བོར་གར་བསྒྱུར་ཕྲིན་ལས་བདག༔ མཐུ་སྟོབས་ནུས་པའི་མཛད་པ་ཕྲིན་ལས་ཀྱི༔ བདུད་རྩི་འཁྱིལ་པའི་རྣམ་པར་གཤེགས་སུ་གསོལ༔
བཛྲ་ས་མ་ཡཱ་ཛ་ཛ༔ བརྟན་པར་བྱ། བུམ་པ་ལྷའི་དཀྱིལ་འཁོར་ཅན་གྱི་སྐུའི་བསྐྱེད་པའི་རྗེས་གནང་ནི། བུམ་པ་ཐོགས་ལ། ཧཱུཾ་ཧྲཱིཿ བུམ་པའི་སྣོད་དུ་ལྷ་ཡི་བདུད་
རྩི་འཁྱིལ༔ བསྐྱེད་པའི་རིམ་པ་ལྷ་ཡི་ས་བོན་གྱིས༔ སྐལ་ལྡན་ལུས་ཀྱི་རྒྱུད་ལ་འབྲས་བུ་འབྱིན༔ སྤྲུལ་སྐུའི་འགྲོ་དོན་ནུས་པའི་རྒྱུར་གྱུར་ཅིག༔ ཨོཾ་བཛྲ་
ཨམྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཊཿ ཀཱ་ཡ་ཨ་བྷི་ཥིཉྩ་ཨཱོཾ༔ བཟླས་ལུང་གསུང་གི་རྗེས་གནང་ནི། དཀྱིལ་འཁོར་ལྷའི་ཐུགས་ཀའི་སྔགས་ཕྲེང་ལས་གཉིས་པ་
ཆད་ཞལ་དུ་ཞུགས་སྙིང་གར་ཐིམ༔ ཚིག་གི་ལམ་ནས་ངག་གི་བདུད་རྩི་འཁྱིལ༔ བཟླས་པའི་རིམ་པ་སྔགས་ཀྱི་ས་བོན་གྱིས༔ སྐལ་ལྡན་ངག་གི་རྒྱུད་ལ་འབྲས་

༄༅། །བུ་འབྱིན༔ ལོངས་སྐུ་མཚན་དཔེའི་དགོངས་པ་མངོན་གྱུར་ཅིག༔ ཨོཾ་བཛྲ་ཨ་མྲྀ་ཏ་སོགས། ཨོཾ་བཛྲ་ཨ་མྲྀ་ཏ་ཨོཏ་ཏ་ཀ་ཧཱུཾ་ཕཊཿ གསུམ་
རེ༑ ཝཀྐ་ཨ་བྷི་ཥིཉྩ་ཨཱཿ དབྱངས་གསལ་ཡེ་དྷར་གྱིས་བརྟན། ཐུགས་ཏིང་འཛིན་གྱི་རྗེས་གནང་། མེ་ལོང་དང་ཤེལ་རྡོ་གཏད་ལ། དབང་པོའི་ཡུལ་དུ་གོ་བའི་བདུད་རྩི་འཁྱིལ
རྟོག་པའི་ཀློང་གྲོལ་རང་གྲོལ་ས་བོན་གྱིས༔ སྐལ་ལྡན་སེམས་ཉིད་རྒྱུད་ལ་འབྲས་བུ་འབྱིན༔ ཆོས་སྐུ་མི་གཡོ་མཉམ་ཉིད་ཐོབ་པར་ཤོག༔ རྩ་སྔགས། ཙིཏྟ་
ཨ་བྷི་ཥིཉྩ་ཧཱུཾ༔ ཡོན་ཏན་མི་ཕྱེད་པའི་རྗེས་གནང༌། སྐུ་གཏད་ལ༔ ཧཱུཾ༔ ཁྲོ་བོའི་རྒྱལ་པོ་བདུད་རྩི་འཁྱིལ་པ་ཡི༔ སྐུ་གསུང་ཐུགས་ཀྱི་མཐུ་སྟོབས་ནུས་པ་
དང་༔ ཡོན་ཏན་སྟོབས་ལས་བྱུང་བའི་ཕྲིན་ལས་ཀྱི༔ གོ་འཕང་དེ་བཞིན་སློབ་མར་ཡོངས་རྫོགས་ཤོག༔ རྩ་སྔགས། སརྦ་གུརྱ་ཨ་བྷི་ཥིཉྩཧཱུཾ༔ ཕྲིན་ལས་

ཐོགས་མེད་ཀྱི་རྗེས་གནང་། རྟེན་གཏོར་དཀྱིལ་འཁོར་གྱི་ངོ་བོ་གཏད་ལ༔ ཧཱུཾ༔ ཁྲོ་རྒྱལ་བདུད་རྩི་འཁྱིལ་པ་ཡི༔ ཞི་དང་རྒྱས་དང་དབང་དང་དྲག༔ ཕྲིན་ལས་དྲག་
པོས་གང་འདུལ་བའི༔ མཐུ་སྟོབས་ཡོངས་སུ་རྫོགས་པའི་དབང་༔ སྐལ་ལྡན་འདི་ལ་ཡོངས་རྫོགས་ཤོག༔ རྩ་སྔགས། ཤནྟིཾ་པུཥྚིཾ་ཝ་ཤཾ་མ་ར་ཡ་སརྦ་ཨ་བྷི་
ཥིཉྩ་ཧཱུཾ༔ ཞེས་གྲུབ་བོ།། ༈ བཞི་པ་མེ་ལྟར་འབར་བ་ནི། རྩ་གསུམ་སྒྲུབ་པའི་རྣལ་འབྱོར་པ་ལ། དུས་མཐའི་སྨོན་ལམ་ལོག་པའི་དམ་སྲིའི་རིགས་
སུ་གཏོགས་པ་དང་རྒྱ་འདྲེ་འགོང་པོ་ཁ་ལུད་པས་ལུས་ངག་ལ་འཚེ་བ་དང་། ཁྱད་པར་དུ་ཡིད་ལ་བྱང་ཆུབ་ཀྱི་གེགས་སུ་ཆེ་བའི་རྟོག་ངན་ཞེན་པ་བསྐྱེད་པའི་གཉེན་
པོར་ཏེ། འཇིགས་ཤིང་འཇིགས་པར་བྱེད་པའི་རང་བཞིན་གྱིས༔ མ་རུངས་སོ་སོར་ཞི་བའི་མཐུ་སྟོབས་ཅན༔ ཞེས་གསུང་པའི་ཁྲོ་རྒྱལ་མེ་དང་ཉི་མ་འབར་

༄༅། །བའི་རྗེས་གནང་གི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ་འདྲེན་པ་དགོངས་སུ་གསོལ་རྩོད་དུས་སྙིགས་མའི་
མི་དགེའི་གྲིབ༔ ཞི་ནས་ཁྲོ་རྒྱལ་གོ་འཕང་ལ༔ འཇུག་པའི་གདམས་པ་སྩལ་དུ་གསོལ༔ ཞུས་པས། བླ་མས། ཧཱུཾ༔ ལས་ཉོན་ཤེས་བྱའི་སྒྲིབ་པ་དང་༔
ལས་ངན་སྤྱོད་པའི་དུག་རླངས་དང་༔ ལྷ་འདྲེ་མ་རུངས་གདུག་རྩུབ་བགེགས༔ ཞི་མཛད་དཀྱིལ་འཁོར་འདིར་འཇུག་ཅིང་༔ ཁྲོ་བོའི་རྒྱལ་པོ་མེ་དང་ཉི་མ་
འབར་བ་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང༌། ཡེ་ཤེས་དབབ་པ་ནི། པད་ཉིའི་སྟེང་དུ་ཧཱུཾ་མཐིང་ནག་གི་འཕྲོ་འདུ་ལས་མ་རུངས་བ་ཐམས་ཅད་
བཏུལ་ནས་ཁྲོ་བོའི་རྒྱལ་པོ་རྡོ་རྗེ་མེ་དང་ཉི་མ་འབར་བ་མཐིང་ནག་ཞལ་བཞི་ཕྱག་བརྒྱད་པ། དབུ་སྐྲ་དམར་སེར་མེ་ལྟར་འབར་བ། ཞལ་བཞི་རྩ་བའི་ཁ་དོག་

ཅན་སྤྱན་གསུམ་གསུམ་དང་མཆེ་བ་བཞི་བཞི་གཙིགས་པ། རབ་ཏུ་ཁྲོས་པའི་ཉམས་ཅན་རྩ་ཕྱག་གཉིས་རྡོ་རྗེ་དང་དྲིལ་བུ་ཐུགས་ཀར་འཛིན་པ། ལྷག་མ་གཡས་
གསུམ་ན་རལ་གྲི་དང་འཁོར་ལོ་མདའ། གཡོན་གསུམ་ན་གཞུ་དང་ཞགས་པ། ཁ་ཊྭཱཾ་བསྣམས་པ་ཞབས་གཉིས་གཡས་བརྐྱང་པའི་སྟབས་ཀྱིས་ཁྱབ་འཇུག་ཕོ་
མོའི་འཕོངས་དང་ནུ་མཚམས་སུ་བརྫིས་པ་དུར་ཁྲོད་ཀྱི་ཆས་ཐམས་ཅད་རྫོགས་པའི་ཐུགས་ཀར་ཉི་མའི་སྟེང་དུ་ཧཱུཾ་ཡིག་གིས་མཚན་པར་གྱུར། སློབ་མའི་དད་པའི་
ཤུགས་བསྐྱེད་པ་དང་བདག་མདུན་གྱི་ཐུགས་ཀའི་འོད་ཟེར་གྱིས་བསྐུལ་བས་ཡེ་ཤེས་པ་སྤྱན་དྲངས་ཏེ་ཐིམ༔ ཧཱུཾ༔ བདེ་གཤེགས་ཡེ་ཤེས་དྲག་པོའི་སྐུརཿ ཕྲིན་
ལས་ཡེ་ཤེས་རྔམ་པའི་མཐུ་རྩལ་གྱིས༔ རྡོ་རྗེ་མེ་དང་ཉི་མ་འབར་བ་ཆེ༔ བཀའ་འཁོར་བསྲུངས་མར་བཅས་པ་སྤྱན་འདྲེན་ནོ༔ བཛྲ་ས་མ་ཡཱ་ཛ་ཛ༔ བརྟན་

༄༅། །པར་བྱ། སྐུ་བསྐྱེད་པའི་རྗེས་གནང་བུམ་པ་ཐོགས་ལ། ཧཱུཾ༔ དཀྱིལ་འཁོར་བུམ་པ་བསྐྱེད་པའི་ལྷ༔ རིགས་མདངས་བདུད་རྩི་མྱོང་བ་ཡིས༔ ཕུང་
ཁམས་དཀྱིལ་འཁོར་ལྷ་བསྒོམ་པརཿ དབང་བའི་བཅུད་འདི་ཐོབ་པར་ཟུངས༔ ཨོཾ་བཛྲ་ཛྭ་ལ་ཨ་ན་ལར་ཀ་ཧཱུཾ༔ ཀཱ་ཡ་ཨ་བྷི་ཥིཉྩཨོཾ༔ གསུང་བཟླས་པའི་རྗེས་
གནང་བདུད་རྩི་བླུད་ལ། ངག་གི་དཀྱིལ་འཁོར་བཟླས་པའི་སྔགས༔ གྲག་སྟོང་བདུད་རྩི་མྱོང་བ་ཡིས༔ རྩ་རླུང་ངག་གི་སྔགས་བཟླས་པརཿ དབང་བའི་བཅུད་
འདི་ཐོབ་པར་ཟུངས༔ རྩ་སྔགས། ཝཱཀྐ་ཨ་བྷི་ཥིཉྩ་ཨཱཿ ཐུགས་ཏིང་ངེ་འཛིན་གྱི་རྗེས་གནང་རྡོ་རྗེ་སྙིང་ཁར་བཞག་ལ། ཧཱུཾ༔ དམ་ཚིག་དཀྱིལ་འཁོར་ཡེ་ཤེས་ལྷ༔ རང་གྲོལ་
བདུད་རྩིའི་མྱོང་བ་ཡི༔ སྣང་སྟོང་བསྐྱེད་རྫོགས་དབྱེར་མེད་ཀྱི༔ དབང་བའི་བཅུད་འདི་ཐོབ་པར་ཟུངས༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུཾ༔ ཕྲིན་ལས་རབ་

འབྱམས་ཀྱི་བཀའ་གཏད་པ་གཏོར་མ་ལྟའི་དཀྱིལ་འཁོར་རྫོགས་པ་གཏད་ལ། ཧཱུཾ༔ རྡོ་རྗེའི་སྙིང་པོ་ལས་འཕྲོས་པའི༔ མེ་དང་ཉི་མ་འབར་བ་ཡིས༔ ཞི་རྒྱས་དབང་དྲག་ཕྲིན་ལས་
ཀུན༔ མ་ལུས་ལྷུན་གྱིས་གྲུབ་པར་ཤོག༔ ཧཱུཾ་ཧཱུཾ་ཧཱུཾ༔ སརྦ་ཤནྟཾ་པུཥྚིཾ་ཝ་ཤཾ་མ་ར་ཡ་སརྦ་ཨ་བྷི་ཥིཉྩ་ཧཱུཾ༔ ཞེས་གྲུབ་བོ།། ༈ ལྔ་པ་ཁྲོ་བོ་བགེགས་
མཐར་བྱེད་དེ། རྩ་གསུམ་སྒྲུབ་ལ་བརྩོན་པའི་སྐབས་སུ་གདོན་བགེགས་ཀྱི་སྦྱོར་བ་ངན་པ་མཚམས་གཅོད་པའི་ལྷ་ཁྱད་པར་དུ་བསྔགས་པ་སྟེ། གོང་གི་སྔོན་
ལས་འཕྲལ་རྐྱེན་འཚེ་བའི་བགེགས༔ རྣམ་པར་གྲོལ་བྱེད་ཡེ་ཤེས་མཆོག་གི་ལྷ༔ ཁྲོ་རྒྱལ་ཡོངས་རྫོགས་མཐུ་སྟོབས་འདུས་པའི་སྐུ༔ སྙིགས་མར་གདུལ་ཀ་
མ་ལུས་འདིས་ཐུལ་ཅིག ཅེས་པས་ཁྲོ་བོའི་རྒྱལ་པོ་བགེགས་མཐར་བྱེད་ཀྱི་རྗེས་གནང་གི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ་བླ་མ་རིན་

༄༅། །པོ་ཆེ༔ དྲག་པོའི་ཕྲིན་ལས་གྲུབ་པ་ཡི༔ ནུས་པའི་ཡེ་ཤེས་ཐུགས་རྗེའི་བཅུད༔ བདག་ལ་དབབ་པར་མཛད་དུ་གསོལ༔ ཞེས་ཞུས་
པས། བླ་མས། ཧོཿ ཁྲོ་བོ་ཀུན་གྱི་ཆེ་བཙན་མཆོག༔ འཇིགས་པའི་སྟོབས་ཆེན་བགེགས་མཐར་བྱེད༔ ཁྲོ་རྒྱལ་ཀུན་གྱི་སྟོབས་འདུས་པའི༔ བླ་མེད་དཀྱིལ་
འཁོར་འདིར་འཇུག་ཅིང་༔ ཁྲོ་བོའི་རྒྱལ་པོ་བགེགས་མཐར་བྱེད་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང་། ཡེ་ཤེས་དབབ་པ་ནི། པད་ཉིའི་སྟེང་དུ་
ཧཱུཾ་སྔོན་གྱི་འཕྲོ་འདུ་ལས་བགེགས་གདོན་གྱི་བསམ་སྦྱོར་སྦྱངས་ཏེ་ཁྲོ་བོ་སྟོབས་པོ་ཆེ་བགེགས་མཐར་བྱེད་སྔོན་པོ་ཞལ་གདངས་ཤིང་མཆེ་བ་གཙིགས་པ་སྤྱན་གསུམ་
སྡང་མིག་ཉི་ཟླའི་དཀྱིལ་འཁོར་གྱིས་བགེགས་དཔུང་བསྲེག་དང་བཀྲུ་བ། ཤངས་ནས་རླུང་ནག་གིས་འཐོར་བར་མཛད་པ། གཡས་གནམ་ལྕགས་རྡོ་རྗེས་སྙིང་

ལ་གཟིར་ཞིང༌། གཡོན་སྡིགས་མཛུབ་ཀྱིས་བརྒྱལ་བ་དང་ཞགས་པས་འཆིང་བར་མཛད་པ་སྦྲུལ་རིགས་ལྔ་དང་རིན་པོ་ཆེ་བརྒྱན་པ་སྟག་གི་པགས་པའི་ཤམ་ཐབས་
ཅན་ཐུགས་ཀར་ཉི་གདན་ལ་ཧཱུཾ་སྔོན་པོ་གསལ་བར་གྱུར། སློབ་མའི་དད་པའི་ཤུགས་བསྐྱེད་པ་དང་བདག་མདུན་གྱི་ཐུགས་ཀའི་འོད་ཟེར་གྱིས་བསྐུལ་བས་ཡེ་ཤེས་
པ་སྤྱན་དྲངས་ཏེ་ཐིམ། ཧཱུཾ༔ བདག་སོགས་རྩོད་དུས་སྡུག་བསྔལ་ཉམ་ཐག་གི༔ མགོན་གྱི་མཆོག་ཏུ་བསྐུལ་བའི་བཅོམ་ལྡན་འདས༔ གསང་བདག་ཁྲོ་
བོའི་རྒྱལ་པོ་བགེགས་མཐར་བྱེད༔ འཁོར་བཅས་བདག་གི་མགོན་དུ་གཤེགས་སུ་གསོལ༔ བཛྲ་ས་མ་ཡཱ་ཛ་ཛ༔ བརྟན་པར་བྱེད། སྐུ་བསྐྱེད་པའི་རྗེས་གནང་། བུམ་པ་
ཐོགས། ཧཱུཾ༔ སྐུ་ཡི་བུམ་པའི་དཀྱིལ་འཁོར་ན༔ ནུས་པའི་ཡེ་ཤེས་བདུད་རྩི་འདིས༔ སྐལ་ལྡན་ཁྱོད་ལ་དབང་བསྐུར་བས༔ ཕུང་པོ་ལྷ་རུ་སྨིན་པར་ཤོག༔

༄༅། །ཨོཾ་ཨཱབིགྣན་ཏ་ཀྲིཏ་ཧཱུཾ༔ ཀཱ་ཡ་ཨ་བྷི་ཥིཉྩ་ཨོ༔ གསུང་བཟླས་པའི་རྗེས་གནང་ཡེ་ཤེས་པའི་ཐུགས་ཀའི་སྔགས་ཕྲེང་ལས་གཉིས་པ་
ཐོན་ཞལ་དུ་ཞུགས་ཐུགས་ཀར་ཐིམ་པར་མོས། ཕྲེང་བ་གཏད་ལ། ངག་གི་པདྨའི་བྷནྡྷ་ལ༔ གོ་ཞིང་འབྱེད་པའི་བདུད་རྩི་འདིས༔ སྐལ་ལྡན་ངག་ལ་དབང་
བསྐུར་བས༔ ལོངས་སྐུར་གྲོལ་བའི་དབང་ཐོབ་ཤོག༔ རྩ་སྔགས་རྗེས་བཟློས་ཀྱིས། ཝཱཀྐ་ཨ་བྷི་ཥིཉྩ་ཨཱཿ དབྱངས་གསལ་ཡེ་དྷར་གྱིས་བརྟན། ཐུགས་ཏིང་ངེ་འཛིན་གྱི་རྗེས་གནང༌། རྡོ་
རྗེ་སྙིང་གར་བཞག ཧཱུཾ༔ ཡིད་ཀྱི་ཤེས་རབ་མཁའ་དབྱིངས་ལས༔ རྟོགས་ཤིང་མྱོང་བའི་བདུད་རྩི་འདིས༔ སྐལ་ལྡན་ཡིད་ལ་དབང་བསྐུར་བས༔ ཆོས་སྐུར་
རང་གྲོལ་ནུས་ལྡན་ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུཾ༔ དོན་དབང་སེམས་ལ་བསྐུར་བ་ནི༔ ཨེ་མ་སྐལ་ལྡན་རིགས་ཀྱི་བུ༔ སྐྱེ་མེད་ཡེ་གདངས་ཀ་དག་ལས

འགག་མེད་རང་གྲོལ་ཆེད་འཛིན་བྲལ༔ རྩོལ་མེད་ཀློང་གྲོལ་ཡེངས་མེད་ཀྱིས༔ དོན་གྱི་སྨིན་གྲོལ་ངོ་བོར་སྤྱོད༔ ཅེས་གྲུབ་བོ།། ༈ དྲུག་པ་རི་ཁྲོད་
ལོ་གྱོན་མ་སྟེ། དུས་ཀྱི་མཐའ་མར་སྙིགས་མ་ལྔ་བདོ་བས་ལོག་སྤྱོད་དང་ཟས་སྙིགས་ཀྱི་རྐྱེན་གྱིས་གསོ་རུ་བཏུབ་མི་བཏུབ་དུ་མའི་ཡམས་ནད་ཐ་དག་འགོང་པོ་སྨོན་
ལོག་དག་གིས་སྣ་དྲང་བར་མཁྱེན་ཏེ། ཡམས་ཀྱི་འཚེ་བ་ལོ་མ་གྱོན་མས་སྲུངས༔ ཞེས་གསུངས་པའི་ལྷ་མོ་འདི་ཐུགས་བསྐྱེད་པའི་སྟོབས་ཁྱད་པར་དུ་འཕགས་པ་
ཅན་ལགས་ཏེ༔ དེའི་རྗེས་སུ་གནང་བའི་ཆེད་དུ་མཎྜལ་ཕུལ་ནས་གསོལ་བ་གདབ་པ་ནི། ཨེ་མ་བླ་མ་རིན་པོ་ཆེ༔ དུས་མཐའི་འགྲོ་བའི་ངན་སྤྱོད་ཀྱིས
ལྷ་འདྲེ་འཁྲུགས་པའི་ཡམས་ནད་མང་༔ སྡུག་བསྔལ་དེ་ལས་བསྐྱབ་ཏུ་གསོལ༔ ཞུས་པས། སློབ་དཔོན་གྱིས། འོ་མི་རུང་དུག་གིས་འཁྲུག་པ་ཡི༔ ནད་ཀྱི་བདག་

༄༅། །མོའི་ཁ་རླངས་དུག༔ བཅོམ་ལྡན་བཅོམ་ལྡན་རི་ཁྲོད་མ༔ ཚད་མར་ཟུངས་ལ་ཉམས་སུ་ལོངས༔ འཕགས་མ་རི་ཁྲོད་ལོ་གྱོན་མ་ལ་སྐྱབས་སུ་འགྲོ་
ཞིང་སེམས་བསྐྱེད་དེ་སྔགས་སྡོམ་བླངས། ཡེ་ཤེས་དབབ་པ་ནི། ཧོཿ བླ་མ་ལྷ་དང་གཉིས་སུ་མེད༔ ཁྱོད་རང་ཡང་ནི་ལྷ་དེ་བསྒོམས༔ པད་ཉི་བདུད་བཞི་བསྣོལ་བའི་གདན་
སྟེང་དུ་པཾ་ལྗང་གི་འཕྲོ་འདུ་ལས་གདོན་ཕྱིར་སྦྱོར་བ་ངན་པ་བསལ་ནས་རི་ཁྲོད་ལོ་གྱོན་མ་ལྗང་གུ་ཞལ་གཡས་དཀར་གཡོན་དམར་དབུས་སྐུ་དང་མཐུན་པ་སྤྱན་གསུམ་
གསུམ་དང་མཆེ་བ་བཞི་བཞི་ལྡན་པ། ཁྲོ་འཛུམ་གྱི་ཉམས་ཅན་ཕྱག་དྲུག་གི་དང་པོ་གཉིས་རྡོ་རྗེ་དང་སྡིགས་མཛུབ་ཐུགས་ཀར་གོང་འོག་ཏུ་ཕྱུར་བ་ལྷག་མ་གཡས་
གཉིས་ན་དགྲ་སྟ་དང་མདའ་གཡོན་གཉིས་པ་ཞགས་པ་དང་ཤིང་གི་ཡལ་ག་འཛིན་པ། ཞབས་བཞི་གཡས་བརྐྱང་གིས་བསྒྲད་པས་བདུད་བཞི་གཟིར་བ། ཐུགས་

ཀར་ཉི་སྟེང་པཾ་ལྗང་གིས་མཚན་པར་གསལ་བར་གྱུར། སློབ་མའི་དད་པའི་ཤུགས་བསྐྱེད་པ་དང་བདག་མདུན་གྱི་ཐུགས་ཀའི་འོད་ཟེར་གྱིས་བསྐུལ་བས་ཡེ་ཤེས་
པ་སྤྱན་དྲངས་ཏེ་ཐིམ། པཾ རྒྱལ་བ་རྣམས་ཀྱི་ཕྲིན་ལས་རྗེས་ཆགས་པའི༔ མངོན་པར་འཕྲོས་པའི་གསང་འཛིན་རི་ཁྲོད་མཿ འགྲོ་བའི་སྡུག་བསྔལ་སེལ་
བའི་སེམས་བསྐྱེད་ལྡན༔ འཕགས་མ་འགྲོ་བའི་དོན་དུ་སྤྱན་འདྲེན་ནོ༔ བཛྲ་ས་མ་ཡ་ཛ་ཛ༔ བརྟན་པར་བྱ། སྐུ་བསྐྱེད་པའི་རྗེས་གནང་བུམ་པ་ཐོགས་ལ༔ ཧཱུཾ༔ བུམ་པ་
ལྷ་ཡི་གཞལ་ཡས་ཁང་༔ ལྷ་ཚོགས་བདུད་རྩིའི་ཆུ་རྒྱུན་གྱིསཿ སྐལ་ལྡན་ལུས་ལ་དབང་བསྐུར་བས༔ ཕུང་ཁམས་ལྷ་ཡི་སྐུར་སྨིན་ཤོག༔ ཨོ་པི་ཤ་ཙི་
པརྞ་ཤ་ཝ་རི་སརྦ་ཨུ་པ་པྲ་ཤ་པ་ཎི་སྭཱ་ཧཱ༔ ཀཱ་ཡ་ཨ་བྷི་ཥིཉྩ་ཨོཾ༔ གསུང་བཟླས་པའི་རྗེས་གནང་ཡེ་ཤེས་པའི་ཐུགས་ཀའི་སྔགས་ཕྲེང་ལས་གཉིས་པ་ཐོན་ཞལ་དུ་ཞུགས་ཐུགས་ཀར་ཐིམ་པར་མོས། ཕྲེང་

༄༅། །བ་གཏད་ལ༔ པཾ༔ ལུས་ཀྱི་བུམ་པ་ལྷ་ཡི་སྐུར༔ ངག་གི་བདུད་རྩི་ཆུ་རྒྱུན་གྱིསཿ སྐལ་ལྡན་ལུས་ལ་དབང་བསྐུར་བས༔ ཕུང་
ཁམས་ལྷ་ཡི་སྐུར་སྨིན་ཤོག༔ རྩ་སྔགས། ཝཱཀྐ་ཨ་བྷི་ཥིཉྩ་ཨཱཿ ཐུགས་ཏིང་ངེ་འཛིན་གྱི་ཕྲིན་ལས་ཐོགས་མེད་ཀྱི་རྗེས་གནང་གཏོར་མ་ལྷའི་དཀྱིལ་འཁོར་རྫོགས་པ་གཏད་ལ༔ ཧཱུཾ༔ རི་ཁྲོད་
མཁའ་འགྲོའི་ཐུགས་རྗེ་ལསཿ སྒྲུབ་དང་ཡན་ལག་ཕྲིན་ལས་ཀྱིས༔ གདུལ་བྱ་འདུལ་བྱེད་གང་འདུལ་གྱིས༔ དཔལ་རྣམས་ལྷུན་གྱིས་གྲུབ་པར་ཤོག༔ རྩ་
སྔགས། ཙིཏྟ་ཨ་བྷི་ཥིཉྩ་ཧཱུཾ༔ ཡོན་ཏན་ཡོངས་རྫོགས་ཀྱི་རྗེས་གནང་སྐུ་གཉིས་པ་འཕྲོས་ཏེ་ཐིམ་སྐུ་གཏད་ལ༔ པཾ༔ རི་ཁྲོད་ལོ་མ་གྱོན་མ་ཡི༔ སྐུ་གསུང་ཐུགས་ཡོན་ཕྲིན་ལས་ཀྱིས།
ཇི་ལྟར་འགྲོ་བ་གང་འདུལ་བ༔ མ་ལུས་ཡོངས་རྫོགས་ཐོབ་པར་ཤོག༔ རྩ་སྔགས། ཀཱ་ཡ་ཝཱཀྐ་ཙིཏྟ་སརྦ་གུརྞ་ཤནྟིཾ་པུཥྚིཾ་ཝ་ཤི་མ་ར་ཡ་ཨ་བྷི་ཥིཉྩ་ཧྲཱིཿ མེ་ཏོག་འཐོར་

།ལ༑ དེང་ནས་བཟུང་སྟེ་བུ་ཁྱོད་ཀྱིས༔ ལྷ་བསྒོམ་སྔགས་བཟླས་ཏིང་འཛིན་དང་༔ ཕྲིན་ལས་ལམ་ཁྱེར་མ་ཆག་ཅིག སེམས་བསྐྱེད་འགྲོ་ལ་བརྩེ་བར་
བྱོས༔ ཞེས་གྲུབ་བོ།། ༈ བདུན་པ་གདུགས་དཀར་མོ་ཅན་ཏེ། ཕྱི་རོལ་སྒྲུབ་ལ་བརྩོན་པའི་གང་ཟག་དག་ལ་གཟུགས་ཅན་དང་གཟུགས་མེད་ཀྱི་ཚེ་
རབས་ཤ་མཁོན་གཉེར་བས་བྱད་དང་རྦོད་གཏོང་བྱུང་བ་དང༌། གདོན་རིགས་སྟོང་ཕྲག་བརྒྱད་ཅུ་དང་། ཡེ་ཤེས་ལྷའི་རིགས་སྔགས་ཀྱི་སྦྱོར་བ་ཐ་དག་འཇོམས་
ཤིང་མི་ཚུགས་པའི་ཕྱིར་ཏེ། ལས་ཀྱི་བཟློག་བྱེད་གཙུག་ཏོར་གདུག་དཀར་མོ༔ ཞེས་པའི། དེ་བཞིན་གཤེགས་པའི་གཙུག་ཏོར་ལས་སྤྲུལ་པ་ཁྱད་དུ་བསྔགས་
པའི་ལྷ་མོ་འདི་ཉིད་ཀྱི་རྗེས་གནང་གི་ཆེད་དུ་མཎྜལ་ཕུལ་ནས་གསོལ་བ་གདབ་པ་ནི། ཨེ་མ་འདྲེན་པ་བཀའ་དྲིན་ཅན༔ རྒྱལ་བའི་ཡོན་ཏན་ཐུགས་མཛོད་ནས༔

༄༅། །བཅོམ་ལྡན་འཕགས་མ་གདུགས་དཀར་མོའི༔ རྗེས་སུ་གནང་བ་སྩལ་དུ་གསོལ༔ ཞུས་པས། སློབ་དཔོན་གྱིས། དད་ལྡན་ཚུར་ཤོག་སྐལ་
བ་བཟང་༔ བཅོམ་ལྡན་འཕགས་མ་གདུགས་དཀར་མོའི༔ བླ་ན་མེད་པའི་དཀྱིལ་འཁོར་འདིརཿ སྒྲུབ་པའི་འབྲས་བུ་འབྱིན་པར་བྱོསཿ ལྷ་མོ་འཕགས་
མ་གདུགས་དཀར་མོ་ཅན་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང་། ཡེ་ཤེས་དབབ་པ་ནཾ། པད་ཟླའི་སྟེང་དུ་ཨོ་དཀར་གྱི་འཕྲོ་འདུ་ལས་ཕ་རོལ་གྱི་
སྦྱོར་བ་ངན་པ་ཐ་དག་སྦྱངས་ཏེ། འཕགས་མ་གདུགས་དཀར་མོ་ཞལ་གཡས་སྔོ་གཡོན་དམར་དབུས་དཀར་པོ་སྐུ་དང་མཐུན་པ་ཁྲོ་འཛུམ་སྤྱན་གསུམ་གསུམ་གྱིས་
ཕྱོགས་བཅུར་ལྟ་སྟངས་ཀྱིས་གཟིགས་པ། ཕྱག་དྲུག་གི་གཡས་གསུམ་འཁོར་ལོ་དང་མདའ་ལྕགས་ཀྱུ་འཛིན་པ། གཡོན་གསུམ་རྡོ་རྗེ་དང་གཞུ། ཞབས་

གཉིས་རྡོ་རྗེའི་སྐྱིལ་མོ་ཀྲུང་དུ་བཞུགས་པ་དར་དང་རིན་པོ་ཆེས་བརྒྱན་པ། ཐུགས་ཀར་ཟླ་བའི་སྟེང་དུ་ཨོཾ་དཀར་པོ་གསལ་བར་གྱུར། སློབ་མའི་དད་པའི་ཤུགས་
བསྐྱེད་པ་དང་བདག་མདུན་གྱི་ཐུགས་ཀའི་འོད་ཟེར་གྱིས་བསྐུལ་བས་ཡེ་ཤེས་པ་སྤྱན་དྲངས་ཏེ་ཐིམ། ༀ༔ རྒྱལ་བ་ཐམས་ཅད་རྒྱལ་ཡུམ་ལས་བསྐྱེད་ཅིང་༔
རྒྱལ་བའི་དབུ་ལས་སྤྲུལ་པའི་བཅོམ་ལྡན་མ༔ ཡེ་ཤེས་དབྱིངས་ཀྱི་གཙོ་མོ་འཁོར་དང་བཅསཿ རྣལ་འབྱོར་བྱིན་གྱིས་རླབས་ཕྱིར་གཤེགས་སུ་གསོལ༔ བཛྲ་
ས་མ་ཡ་ཛ་ཛ༔ བརྟན་པར་བྱ། སྐུ་བསྐྱེད་པའི་རྗེས་གནང་བུམ་པ་ཐོགས་ལ། ཨོཾ༔ བརྟེན་པ་ལྷ་ཡི་ཡེ་ཤེས་ཐུགས་རྗེའི་ཆུས༔ བརྟེན་གྱི་ཕུང་པོར་ཡེ་ཤེས་ས་བོན་ཐོབ༔
བདེ་གཤེགས་སྐུ་ཡི་འབྲས་བུའི་ས་བོན་འདིས༔ སྐལ་ལྡན་ཕུང་པོའི་ཞིང་ས་སྨིན་པར་གྱིས༔ ཨོཾ་ཨཱརྱ་སི་ཏ་ཏ་པ་ཀྲེ་ཀཱ་ཡ་ཨ་བྷི་ཥིཉྩ་ཨོཾ༔ གསུང་བཟླས་པའི་རྗེས་

༄༅། །གནང་ཡེ་ཤེས་པའི་ཐུགས་ཀའི་སྔགས་ཕྲེང་ལས་གཉིས་པ་ཐོན་ཞལ་དུ་ཞུགས་ཐུགས་ཀར་ཐིམ་པར་མོས། ཨོཾ༔ གསུང་མཆོག་གསང་སྔགས་ཡེ་ཤེས་ཐུགས་རྗེའི་ཆུས༔
ལྷ་ཡི་ས་བོན་སྔགས་ཀྱི་ཆུས་བསྐྱེད་དེ༔ ངག་གི་བཟླས་པ་ལོངས་སྐུར་གྲོལ་བའི་རྒྱུ༔ སྐལ་ལྡན་རྩ་ཁམས་ཞིང་ས་སྨིན་པར་གྱིས༔ ཨོ་སི་ཏ་ཏ་པ་ཏྲེ་ཨ་པ་ར་
ཙིཏྟ་སརྦ་གྲ་ཧ་ཨ་ནུ་ས་ཏྲ་ས་ཡཱ༔ ཧ་ན་ཧ་ན༔ དྲུཾ་ཧཱུཾ་ཧཱུཾ་ཧཱུཾ་ཕཊ་ཕཊ་སྭཱ་ཧྭ༔ རྗེས་ཟློས་གསུམ། ཝཱཀྐ་ཨ་བྷི་ཥིཉྩ་ཨཱཿ དབྱངས་གསལ་ཡེ་དྷར་གྱིས་བརྟན། ཐུགས་ཏིང་ངེ་འཛིན་
གྱི་རྗེས་གནང་མེ་ལོང་ཤེལ་རྡོ་སྙིང་ཁར་བཞག་ལ། ཨོཾ༔ ལྷ་ཡི་ས་བོན་སྔགས་ཀྱི་ཆུས་བསྐྱེད་དེ༔ བསྙེན་དང་སྒྲུབ་པ་བརྩོན་པའི་སོ་ནམ་གྱིས༔ གྲོལ་བ་མཆོག་གི་འབྲས་
བུ་སྨིན་པའི་རྒྱུ༔ སྐལ་ལྡན་དབང་པོའི་ཡིད་ལ་སྨིན་པར་གྱིས༔ ཨོཾ་ཨཱརྱ་སི་ཏ་ཏ་པ་ཏྲེ་ཙིཏྟ་ཨ་བྷི་ཥིཉྩ་ཧཱུཾ༔ དེས་གྲུབ་བོ།། ༈ དགུ་པ་གསང་བདག་

ཕྱག་ན་རྡོ་རྗེ་ནི། འདིར་རྒྱལ་བ་སྐུ་གསུམ་གྱི་ཞིང་ཁམས་ན་སྟོན་པ་ཉིད་ལས་ཐ་མི་དད་པའི་རོལ་པ་ཆེན་པོས་གདུལ་བྱ་འདུལ་བྱེད་ཀྱི་རྣམ་པས་ཞི་བ་དང་ཁྲོ་བོ་
བསམ་གྱིས་མི་ཁྱབ་པར་སྣང་བར་མཛད་ནས་རྒྱུད་གསུམ་སྟོན་པ་དང་ཉན་པ་སྡུད་པའི་ཕྲིན་ལས་ཐ་དག་མཛད་པ་པོ་ལགས་ཏེ། འདི་ཉིད་ཀྱི་བསྐྱེད་རྫོགས་ལ་
ཞུགས་ན་དཀྱིལ་འཁོར་གྱི་ལྷ་ཐམས་ཅད་ཀྱིས་ཕྲིན་ལས་ནུས་པ་འགྲུབ་སྟེ། ལས་ཀྱི་ནུས་པ་ཕྱག་ན་རྡོ་རྗེས་འཛིན༔ ཞེས་དང་། གང་ཞིག་སྒྲུབ་ལ་བརྩོན་པའི་
སྐྱེས་བུ་ཡིསཿ རང་ཉིད་སངས་རྒྱས་ཐུགས་སུ་འགྲུབ་པ་དང་༔ གཞན་དོན་འགྲོ་བའི་བགེགས་ཆེན་ཐུལ་འདོད་ན༔ གསང་བའི་བདག་པོ་ཕྱག་ན་རྡོ་རྗེ་སྒྲུབས༔
ཞེས་གསུངས་པའི་སྨིན་བྱེད་ཟབ་མོའི་ཆེད་དུ་མཎྜལ་ཕུལ་ནས་གསོལ་བ་གདབ་པ་ནི༔ ཨེ་མ་བླ་མ་གསང་བདག་རྡོ་རྗེ་འཛིན༔ གསང་བ་ཐུགས་ཀྱི་དཀྱིལ་འཁོར་།

༄༅། །དུ༔ བདག་ཅག་སྐལ་ལྡན་སྨིན་གྲོལ་ཕྱིར༔ གསང་བདག་དབང་མཆོག་སྩལ་དུ་གསོལ༔ གསང་བའི་བདག་པོ་ཕྱག་ན་རྡོ་རྗེ་ལ་
སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང༌། ཡེ་ཤེས་དབབ་པ་ནི། པད་ཉི་གཟའ་ཀླུ་བསྣོལ་བའི་གདན་ལ་ཧཱུཾཡིག་མཐིང་ནག་ལས་འོད་ཟེར་འཕྲོས་ཏེ་རྒྱལ་
བ་རྣམས་ལ་མཉེས་པའི་མཆོད་པ་ཕུལ་གསང་བ་གསུམ་གྱི་བྱིན་ནུས་ཐ་དག་སྩོལ་ཏེ། མར་འཕྲོས་པས་ལུས་ཅན་ཐ་དག་ནད་གདོན་སྡིག་སྒྲིབ་བསལ་དྲེགས་བྱེད་
ཐམས་ཅད་ཚར་བཅད་འདུས་པ་ལས་གསང་བའི་བདག་པོ་ཕྱག་ན་རྡོ་རྗེ་སྐུ་བེ་ཌཱུརྱའི་ལྷུན་པོ་ལ་ཉི་མ་འབུམ་གྱིས་འཁྱུད་པ་ལྟ་བུ་ཞལ་གཅིག་ཁྲོ་གཉེར་གློག་སྟོང་འཁྲུགས་
ཤིང་མཆེ་བ་ཟངས་ཡག་བཞི་སྤྱན་གསུམ་སྡང་མིག་ཏུ་གཟིགས་པ། ཕྱག་གཡས་གནམ་ལྕགས་རྡོ་རྗེ་རྩེ་དགུ་པ་རྭ་ལས་མེ་འབར་བ་ནམ་མཁར་ཕྱར་བས་ལོག་རྟོག་

དྲེགས་པ་ཅན་དམྱལ་ཐག་གཅོད་པ། གཡོན་སྡིགས་མཛུབ་ཐུགས་ཀར་གཏད་པས་སྲིད་གསུམ་གྱི་དབང་ཕྱུག་ཐ་དག་ཟིལ་གྱིས་ནོན་པ། དེའི་རྩེ་ནས་ཡང་སྤྲུལ་
གྱི་ཁྱུང་ཆེན་ག་རུ་ཊ་སྡེར་མོ་དང་མཆུ་རྭ་ཐམས་ཅད་གནམ་ལྕགས་ཕ་ལམ་ལས་གྲུབ་པ། སྤྱན་གསུམ་ལས་མེ་རི་འབར་བས་ཉེས་ཚོགས་བསྲེག་པ། སྤྱི་གཙུག་
ནོར་བུ་ལས་དགོས་འདོད་འབེབ་པ། གཤོག་པ་དང་མཇུག་སྒྲོ་ཐམས་ཅད་ཆུ་གྲིའི་དབྱིབས་སུ་གྲུབ་པ་སྦྲུལ་རིགས་ལྔ་ཞལ་དུ་གསོལ་ཞིང་ཏྲཾ་ཏྲིཾ་གི་སྒྲ་སྒྲོགས་པས་
ཀླུ་གཉན་ཐམས་ཅད་སྒྲོལ་ཞིང་གློག་འཁྱུག་པ་ལྟར་ལྡིང་བས་བསྲུངས་བཟློག་གི་ལས་མཛད་པ་སྤྲོ་བ་དུར་ཁྲོད་ཀྱི་ཆས་རྫོགས་ཤིང་སྦྲུལ་རིགས་ལྔས་བརྒྱན་པ་ཞབས་
གཡོན་བརྐྱང་བའི་འདོར་སྟབས་ཀྱིས་མེ་དཔུང་འབར་བའི་ཀློང་དུ་བརྗིད་པའི་ཐུགས་ཀར་ཉི་མའི་སྟེང་དུ་ཧཱུཾ་ཡིག་མཐིང་ག་གསལ་བར་གྱུར་སློབ་མའི་དད་པའི་ཤུགས་

༄༅། །བསྐྱེད་པ་དང་བདག་མདུན་གྱི་ཐུགས་ཀའི་འོད་ཟེར་གྱིས་བསྐུལ་བས་ཡེ་ཤེས་པ་སྤྱན་དྲངས་ཏེ་ཐིམ། ཧཱུཾ༔ དུས་གསུམ་སངས་རྒྱས་ཀུན་
གྱི་མངོན་སྤྲུལ་ཞིང་༔ ཐུགས་རྗེས་ཆགས་པའི་སྐུ་མདོག་སྔོན་པོར་བཞུགས༔ འགྲོ་བའི་དོན་རབ་སྩོལ་བ་གསང་བའི་བདག༔ ལྕང་ལོ་ཅན་གྱི་གནས་ནས་
སྤྱན་འདྲེན་ནོ༔ ས་མ་ཡ་ཛ་ཛ༔ བརྟན་པར་བྱ། བུམ་པའི་ལྷའི་རང་བཞིན་གྱིས་སྐུར་རྡོ་རྗེ་བརླབ། བུམ་པ་ཐོགས་ལ༔ ཧཱུཾ༔ གསང་བདག་སྒྲུབ་རྟེན་བུམ་པ་འདིར༔ གཞལ་
ཡས་ལྷར་བཅས་འདི་ལ་རྫོགས༔ སློབ་མའི་ལུས་ལ་དབང་བསྐུར་བས༔ གསང་བདག་སྐུ་རུ་འགྲུབ་པར་ཤོག༔ ཀཱ་ཡ་ཨ་བྷི་ཥིཉྩ་ཨོཾ༔ མདུན་གྱི་ལྷའི་ཐུགས་ཀའི་
སྔགས་ཕྲེང་གཉིས་པ་ཞལ་དུ་ཞུགས་ཐུགས་ཀར་ཐིམ་པས་གསུང་རྡོ་རྗེ་བརླབ། སྔགས་ཕྲེང་གཏད་ལ༔ ཧཱུཾ༔ གསང་བདག་སྒྲུབ་པའི་རྣལ་འབྱོར་པའི༔ སྔགས་ཀྱི་ཕྲེང་བའི་འཁོར་ལོ་འདི༔

སློབ་མའི་ངག་ལ་དབང་བསྐུར་བས༔ རྡོ་རྗེའི་གསུང་དུ་འགྲུབ་པར་ཤོག༔ ཝཱཀྐ་ཨ་བྷི་ཥིཉྩ་ཨཱཿ ཐུགས་ཀ་ནས་གནམ་ལྕགས་རྡོ་རྗེ་རྩེ་དགུ་པ་འཕྲོས་པས་ཐུགས་རྡོ་རྗེ་བརླབ། རྡོ་རྗེ་
ཐོགས་ལ༔ ཧཱུཾ༔ གསང་བའི་བདག་པོའི་ཕྱག་མཚན་ནི༔ གནམ་ལྕགས་རྡོ་རྗེ་རྩེ་དགུ་འདི༔ སྐལ་ལྡན་ཁྱེད་ལ་གཏད་པ་ཡིས༔ རྡོ་རྗེའི་ཐུགས་སུ་འགྲུབ་
པར་ཤོག༔ ཙིཏྟ་ཨ་བྷི་ཥིཉྩ་ཧཱུཾ༔ སྐུ་ལས་གཉིས་པ་གྲངས་མེད་ཆད་དེ་གནས་གསུམ་ཐིམ་པས་ཡོན་ཏན་རྡོ་རྗེ་བརླབ། སྐུ་གཏད་ལ༔ ཧཱུཾ༔ སྐུ་ནི་སྣང་ལ་གཟུང་འཛིན་བྲལ༔ གསུང་
ནི་མི་འགགས་རྡོ་རྗེའི་སྒྲ༔ ཐུགས་ནི་མི་རྟོག་ཡེ་ཤེས་སྟིམ༔ སྐུ་གསུམ་ཡོངས་རྫོགས་དབང་བསྐུར་བས༔ སྐུ་གསུམ་འབྲས་བུའི་དོན་རྟོགས་ཤོག༔ ཀཱ་ཡ་
ཝཱཀྐ་ཙིཏྟ་ཨ་བྷི་ཥིཉྩཧཱུཾ༔ ཕྱག་གི་ཁུང་ལས་གཉིས་པ་ཆད་དེ་ལག་གཡོན་དུ་ཐིམ་པས་ཕྲིན་ལས་རྡོ་རྗེ་བརླབ། ཁྱུང་གི་སྐུ་ཐོགས་ལ༔ ཧཱུཾ༔ སྐལ་ལྡན་རིགས་ཀྱི་བུ་ཁྱོད་ལ༔ སྤྲུལ་པའི་ཁྱུང་

༄༅། །ཆེན་དབང་བསྐུར་བས༔ གཟའ་ཀླུ་རྒྱལ་གསུམ་ལ་སོགས་པའི༔ འཆི་བ་ཀུན་ལས་གྲོལ་བར་ཤོག༔ ག་རུ་ཊ་ཨ་བྷི་ཥིཉྩ་ཧཱུཾ༔ རྟེན་
གཏོར་དཀྱིལ་འཁོར་རྫོགས་པ་གཏད་པས་བཀའ་ཡོངས་རྫོགས་གཏད། ཧཱུཾ༔ དཔལ་གྱི་གཏོར་མ་བརྗིད་ལྡན་འདི༔ གསང་བདག་སྐུ་གསུང་ཐུགས་ཡོན་ཏན༔ སྐལ་ལྡན་ཁྱོད་ལ་
དབང་བསྐུར་བས༔ ཡོན་ཏན་ལྷུན་གྱིས་གྲུབ་པར་ཤོག༔ བ་ལིཾ་ཏ་ཨ་བྷི་ཥིཉྩ་ཧཱུཾ༔ དེས་གྲུབ་བོ།། ༈ དེས་གཙོ་མཆོག་ལས་ཀྱི་དཀྱིལ་འཁོར་དགུ་
སོང་ནས། ད་གཉིས་པ་ལས་ཀྱི་དཀྱིལ་འཁོར་ཉི་ཤུ་རྩ་བཞི་ལ། ཞི་རྒྱས་དབང་དྲག་བཞིར་འདུས་པའི་སྡེ་ཚན་བཞི་ལས། དང་པོ་ཞི་བའི་ལས་ལ་མཆོག་
ཏུ་བསྔགས་པ་དཀྱིལ་འཁོར་དྲུག་སྟེ། ཉམས་གྲིབ་ཁྲོ་བོ་སྨེ་བ་བརྩེགས་པས་ཞི༔ གདོན་བགེགས་ཁྲོ་བོ་རྣམ་པར་རྒྱལ་བས་ཞི༔ སྒྲིབ་པ་བཅོམ་ལྡན་མི་འཁྲུགས་

པ་ཡིས་ཞི༔ ཀླུ་གཉན་འཕགས་མཆོག་སེང་གེ་སྒྲ་ཡིས་ཞི༔ རྦོད་གཏོང་གཞན་གྱིས་མི་ཐུབ་པ་ཡི་ཞི༔ མ་རུངས་རྒྱལ་མཚན་རྩེ་མོའི་ལྷ་མོས་ཞི༔ དེ་ལྟར་
རང་རང་ལས་ཀྱི་བྱེ་བྲག་ནི༔ ཁྲུས་དང་རྗེས་གནང་སྡིག་སྦྱོངས་གདོན་བཀྲོལ་སོགས༔ དབང་གིས་བྱིན་རླབས་མཆོག་གི་ལས་འགྲུབ་བོ༔ ཞེས་པས༔ དང་
པོ་སྨེ་བ་བརྩེགས་པ་ནི་སངས་རྒྱས་ཐམས་ཅད་ཀྱི་ཕྲིན་ལས་མི་ཟད་པ་རྒྱན་གྱི་འཁོར་ལོ་ལས་ཕྱུངས་ཏེ་རཱུ་ཏྲ་སྡེ་ཚོགས་དང་བཅས་པའི་རྒྱུ་མ་རིག་པའི་གྲིབ་ལས་བྱུང་བའི་
རྐྱེན་མི་གཙང་བ་ཐ་དག་སེལ་བ་པོར་བྱིན་གྱིས་རླབས་ཏེ་བསྔགས་པ་ཡིན་པས། དེ་ཉིད་སྙིགས་དུས་ཀྱི་རྣལ་འབྱོར་པ་དག་གིས་ཉམས་སུ་བླང་དགོས་པའི་ཕྱིར་རྡོ་
རྗེ་སྙིང་པོའི་ཡན་ལག་ཏུ་བསྟན་ཏེ། མ་འོངས་འགྲོ་རྣམས་འདུན་སྟབས་ཉེས་པའི་གྲིབ༔ དམ་ཉམས་གདོན་ཟས་གནས་རྫས་རོ་བག་སོགས༔ གྲིབ་ཀྱི་ཉེས་

༄༅། །པས་སྒོ་གསུམ་ཉམས་གྱུར་ན༔ ཁྲོ་བོ་སྨེ་བ་བརྩེགས་པའི་གདམས་པ་བསྟན༔ ཞེས་གསུང་པ་འདི་ཉིད་ཀྱི་སྒོ་ནས་ཁྲུས་དང་རྗེས་གནང་
གི་རིམ་པ་གཉིས་བཞུགས་པའི་དང་པོ་ནི༔ ཁྱེད་རང་རྣམས་ཀྱི་མདུན་གྱི་ནམ་མཁར་བླ་མ་དང་གཉིས་སུ་མེད་པའི་ཁྲོ་བོའི་རྒྱལ་པོ་སྨེ་བ་བརྩེགས་པ་ཕྲིན་ལས་ཡོངས་
སུ་གྲུབ་པའི་སྐུ་མདོག་སྔོན་པོ་ཞལ་གཅིག་ཕྱག་གཉིས༔ ཕྱག་ན་དག་བྱེད་ཁྲུས་ཀྱི་བུམ་པ་ཅུང་ཕྱེད་ཡོ་བའི་ཁ་ནས་བསྐྱེད་པ་ཡེ་ཤེས་ཀྱི་བདུད་རྩིའི་རྒྱུན་ན་ར་ར་བབ་
པའི་རང་གི་ལུས་ཀྱི་ནད་གདོན་སྡིག་སྒྲིབ་བག་ཆགས་ཉེས་ཚོགས་རྨེ་རྨུགས་ཡུགས་གྲིབ་སོགས་མི་གཙང་བའི་ཚོགས་ཐམས་ཅད་སངས་ཀྱིས་དག་པར་བསྒོམ༔ བུམ་པ་
ཐོགས་ལ༔ ཧཱུཾ༔ རིན་ཆེན་བུམ་པའི་གཞལ་ཡས་ན༔ སྨེ་བ་བརྩེགས་པའི་ཐུགས་རྗེའི་ཆུས༔ སྐལ་ལྡན་ཁྱོད་ལ་ཁྲུས་བགྱིས་པས༔ ཉམས་གྲིབ་མི་གཙང་

དག་གྱུར་ཅིག༔ ཨོཾ་གྷར་ཁཾ་ཙིར་ཁཾ་བཱི་མ་ན་སུ་ཨེ་ཙི་མོ་ཀྲོ་ཏ་ཧཱུཾ་ཧཱུཾ་ཕཊ་ཕཊ་སྭཱ་ཧྭ༔ གང་ལ་སེར་སྣ་རྣམ་ཆགས་པའི༔ རྣམ་བཅོམ་དྲི་མ་མེད་མཛད་ཅིང་
ཐུགས་ཞི་གནོད་པ་མི་མངའ་དེས༔ ཁྱེད་ལ་བདེ་ལེགས་མཛད་པར་གྱུར༔ འདྲེན་པ་གང་ཞིག་འགྲོ་བ་རྣམས༔ ཐར་པའི་ལམ་དུ་འཇུག་མཛད་ཅིང་༔ ཆོས་
རྣམས་ཐམས་ཅད་སྟོན་པ་དེས༔ ཁྱེད་ལ་བདེ་ལེགས་མཛད་པར་གྱུར༔ སྟོན་པ་འགྲོ་བ་རྣམས་ཀྱི་རྟེན༔ སེམས་ཅན་ཀུན་གྱི་དོན་བྱའི་ཕྱིར༔ གང་ཞིག་
བདེ་བ་མངའ་མཛད་པ༔ ཁྱེད་ལ་བདེ་ལེགས་མཛད་པར་གྱུར༔ སྐྱོབས་པ་གང་ཞིག་བྱམས་པ་ཡི༔ ཐུགས་ཀྱིས་འགྲོ་བ་འདི་དག་ལ༔ བུ་གཅིག་བཞིན་
དུ་རྟག་སྐྱོང་དེས༔ ཁྱེད་ལ་བདེ་ལེགས་མཛད་པར་གྱུར༔ ཨོཾ་གྷར་ཁཾ་ཙིར་ཁཾ་བཱི་མ་ན་སུ་ཨེ་ཙི་མོ་ཀྲོ་ཏ་ཧཱུཾ་ཧཱུཾ་ཕཊ་ཕཊ་སྭཱ་ཧཱ༔ ཁྱེད་རང་གི་མདུན་གྱི་ནམ་མཁར་

༄༅། །བླ་མ་དང་གཉིས་སུ་མེད་པ་ཁྲོ་བོའི་རྒྱལ་པོ་སྨེ་བ་བརྩེགས་པ་ཕྲིན་ལས་ཡོངས་སུ་གྲུབ་པའི་སྐུ་མདོག་སྔོན་པོ་ཞལ་གཅིག་ཕྱག་གཉིས་ཀྱི༔
ཕྱག་ན་བསལ་བྱེད་རྨ་བྱའི་མདོངས་དང་སྣམ་རས་དཀར་པོ་བསྣམས་པས་ལུས་ཀྱི་སྡིག་སྒྲིབ་བག་ཆགས་ཉེས་ཚོགས་རྨེ་རྨུགས་གྲིབ་གདོན་བགེགས་དང་འབྱུང་པོ་གཟའ་
ཀླུ་རྒྱལ་གྲིབ་ལ་སོགས་མི་གཙང་མནོལ་རྩོག་ངན་པ་ཐམས་ཅད་མེ་ལོང་གཡའ་ཕྱིས་པ་ལྟར་སངས་ཀྱིས་དག་པར་བསྒོམ༔ གང་ཞིག་འཁོར་བར་འགྲོ་བ་ཡི༔ སེམས་
ཅན་ཀུན་གྱི་དོན་གྱི་ཕྱིར༔ གང་ལ་བདེ་བ་མངའ་མཛད་དེས༔ ཁྱེད་ལ་བདེ་ལེགས་མཛད་པར༔ གང་ཞིག་ཆོས་ཀུན་མངོན་སུམ་དུ༔ གཙང་ཞིང་བཀྲུ་བ་
མི་མངའ་ཡང་༔ གསུམ་གཙང་གཙང་མར་མཛད་པ་དེས༔ ཁྱེད་ལ༔ དཔའ་བོ་ཆེན་པོ་གང་སྐྱེས་པ༔ ཕུན་སུམ་ཚོགས་དོན་གང་འབྱོར་ཞིང་༔ དོན་གྲུབ་

ཚོགས་ཀྱང་གྲུབ་པ་དེསཿ ཁྱེད་ལ་བདེ་ལེགས་མཛད༔ གང་ཞིག་སྐྱེས་པས་ས་རྣམས་ནི༔ ནགས་ཚལ་བཅས་པར་རབ་གཡོ་ཤིང་༔ སེམས་ཅན་ཐམས་
ཅད་རབ་དགའ་དེས༔ ཁྱེད་ལ་བདེ་ལེགས་མཛད་པར་གྱུར༔ ཨོཾ་བྷུར་ཀུམ་མ་ཧཱ་པྲ་ན་ཡེ༔ བྷུར་རྩེ་བྷི་ཀི་བྷི་མ་ལེ༔ ཨུཙྪཥྨ་ཀྲོ་ཏ་ཧཱུཾ་ཕཊཿ རྩ་སྔགས།
ཨོཾ་བཛྲ་བྷར་ཀུམ་རི་ལི་ཤ་ཐར་ཤ༔ ཧུར་ཤི་བྷི་མ་ལེ་ཨུ་ཙུཥྨ་ཀྲོ་ཏ་ཧཱུཾ་ཧཱུཾ་ཕཊ་ཕཊ་སྭཱ་ཧཱཿ ཤམ་དུ། ནད་ཐམས་ཅད་ཨ་པ་ན་ཡེ་སྭཱ་ཧཱ༔ ཡང་། ཁྱེད་རང་གི་
མདུན་གྱི་ནམ་མཁར་བླ་མ་དང་གཉིས་སུ་མེད་པའི་ཁྲོ་བོའི་རྒྱལ་པོ་སྨེ་བ་བརྩེགས་པའི་ཕྲིན་ལས་ཡོངས་སུ་གྲུབ་པ༔ སྐུ་མདོག་སྔོན་པོ་ཞལ་གཅིག་ཕྱག་གཉིས་ན༔
སྣ་ཚོགས་རྡོ་རྗེ་བསྣམས་པས་ཁྱོད་རང་གི་ལུས་ལ་འབྱུང་པོ་གདོན་བགེགས་གཟའ་ཀླུ་རྒྱལ་གྲིབ་ནད་གདོན་གྱིས་མི་ཚུགས་པ་རྡོ་རྗེའི་གོ་གོན་པར་བསྒོམ༔ བྱང་ཆུབ་

༄༅། །སྙིང་པོར་གཤེགས་པ་ན༔ ས་དག་རྣམ་དྲུག་གཡོས་གྱུར་ཅིག༔ བདུད་ཡིད་མི་བདེར་གྱུར་པ་ཡིས༔ ཁྱེད་ལ་བདེ་ལེགས་མཛད་པར་
གྱུར༔ ཆོས་ཀྱི་འཁོར་ལོ་བསྐོར་བ་ན༔ འཕགས་པའི་བདེན་པ་རྣམས་གསུངས་ཤིང་༔ ཐུབ་པའི་སྙན་པ་གང་བྱུང་དེས༔ ཁྱེད་ལ་བདེ་ལེགས༔ ༔ཡིད་
འཕྲོག་གང་ཞིག་མུ་སྟེགས་དང་༔ ཐམས་ཅད་ཆོས་ཀྱི་ཕམ་མཛད་ཅིང་༔ ཚོགས་ཀུན་དབང་དུ་བྱེད་པ་དེས༔ ཁྱེད་ལ་བདེ་ལེགས༔ སངས་རྒྱས་ཁྱོད་ལ་
བདེ་ལེགས་མཛད༔ བརྒྱ་བྱིན་ཚངས་པའི་ལྷ་རྣམས་དང་༔ འབྱུང་པོ་ཀུན་གྱི་བདེ་ལེགས་ནི༔ ཁྱོད་ལ་རྟག་ཏུ་སྦྱིན་གྱུར་ཅིག༔ ཨོ་བྷུར་ཀུམ་སོགས། རྩ་
སྔགས་ཤམ་བུར་རཀྵ་རཀྵ༔ མེ་ཏོག་འཐོར། སངས་རྒྱས་བསོད་ནམས་མཐུ་དག་དང་༔ ལྷ་རྣམས་ཀུན་གྱི་བདེན་པ་ཡིས༔ ཁྱོད་ཀྱི་འདོད་དོན་གང་ཡིན་པ༔ དོན་

དེ་དེ་རིང་འགྲུབ་གྱུར་ཅིག རྗེས་གནང་གི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཀྱཻ༔ བླ་མ་གསང་བདག་རྡོ་རྗེ་འཛིན༔ བདག་ཅག་མ་རིག་གྲིབ་ཁྲུའི་
ཕྱིར༔ ཁྲོ་བོ་སྨེ་བ་བརྩེགས་པ་ཡི༔ རྗེས་སུ་གནང་བ་སྩལ་དུ་གསོལ༔ ཁྲོ་བོའི་རྒྱལ་པོ་སྨེ་བ་བརྩེགས་པ་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་
བླང༌། ཡེ་ཤེས་དབབ་པ་ནི། པད་ཉིའི་སྟེང་དུ་ཧཱུཾ་མཐིང་ནག་གི་འཕྲོ་འདུས་ལས་ཉམས་གྲིབ་མི་གཙང་བ་ཐ་དག་བསལ་ཏེ། ཁྲོ་བོའི་རྒྱལ་པོ་སྨེ་བ་བརྩེགས་པ་སྐུ་༔
མདོག་མཐིང་ཀ་ཞལ་གསུམ་གཡས་དཀར་གཡོན་དམར་དབུས་སྐུ་དང་མཐུན་པ། སྤྱན་གསུམ་གསུམ་དང་། མཆེ་བ་བཞི་བཞི་གཙིགས་པ། དབུ་སྐྲ་ཁམས་
སེར་གྱེན་དུ་འཁྱིལ་བ། ཕྱག་དྲུག་གི་དང་པོ་གཉིས་རྒྱ་གྲམ་དང་དབྱུག་པ། ལྷག་མ་གཡས་གཉིས་ན་རྡོ་རྗེ་རྩེ་ལྔ་དང་ལྕགས་ཀྱུ། གཡོན་གཉིས་ཞགས་པ་དང་

༄༅། །སྡིགས་མཛུབ། ཞབས་གཡོན་བརྐྱང་གིས་འགྱིང་བ། དུར་ཁྲོད་ཀྱི་ཆས་རྫོགས་པས་མེ་དཔུང་འབར་བའི་ཀློང་ན་བཞུགས་པའི་ཐུགས་
ཀར་ཉི་གདན་ལ་ཧཱུཾ་མཐིང་ཀ་གསལ་བར་གྱུར། སློབ་མའི་དད་པའི་ཤུགས་བསྐྱེད་པ་དང་བདག་མདུན་གྱི་ཐུགས་ཀའི་འོད་ཟེར་གྱིས་བསྐུལ་བས་ཡེ་ཤེས་པ་སྤྱན་དྲངས་ཏེ་ཐིམ། ཧཱུཾ༔ ཁྲོ་རྒྱལ་ཡོངས་
ཀྱི་སྟོབས་འདུས་ནི༔ ཡེ་ཤེས་རྩལ་གྱི་ཟེར་མངའ་བའི༔ རབ་ཁྲོས་སྨེ་བརྩེགས་འཁོར་དང་བཅས༔ འགྲོ་བའི་དོན་དུ་སྤྱན་འདྲེན་ནོ༔ བཛྲ་ས་མ་ཡ་ཛ་ཛ༔ 
བརྟན་པར་བྱ། སྐུ་བསྐྱེད་པའི་རྗེས་གནང་། བུམ་པ་ཐོགས་ལ། ཧཱུཾ༔ རིན་ཆེན་མཛེས་པའི་བཀྲ་ཤིས་བུམ་པ་ན༔ ཁྲོ་བོའི་རྒྱལ་པོ་སྨེ་བ་བརྩེགས་པ་བཞུགས༔ སྐལ་
ལྡན་སྐྱེས་བུ་ཁྱོད་ལ་དབང་བསྐུར་བས༔ སྨེ་བ་བརྩེགས་པའི་སྐུ་ཡི་དབང་ཐོབ་ཤོག༔ ཨོཾ་བྷུར་ཀུམ་མ་ཧཱ་པྲ་མ་ན་ཡེ༔ བྷུར་རྩེ་བྷི་ཀི་བྷི་མ་ལེ༔ ཨུཙྪ་ཀྲོ་

ཏ་ཧཱུཾ་ཕཊཿ ཀཱ་ཡ་ཨ་བྷི་ཥིཉྩ་ཨོཾཿ གསུང་བཟླས་པའི་རྗེས་གནང་སློབ་དཔོན་ཡང་ཐ་མལ་པ་མ་ལགས་པར་ཁྲོ་བོའི་རྒྱལ་པོ་སྨེ་བ་བརྩེགས་པར་གསལ༔ ཁྱེད་རང་རྣམས་ཡང་སྨེ་བ་
བརྩེགས་སུ་བསྒོམ༔ སློབ་དཔོན་གྱི་ཐུགས་ཀར་ཧཱུཾ་ཡིག་མཐིང་ཀའི་ཕྲེང་བས་བསྐོར་བའི་འོད་ཟེར་སློབ་དཔོན་གྱི་ཞལ་ནས་ཐོན༔ ཁྱེད་རང་རྣམས་ཀྱི་ཞལ་དུ་ཞུགས༔ ཐུགས་ཀའི་སྔགས་ཕྲེང་
ལ་ཐིམ་པའི་མོས་པ་གྱིས༔ སྔགས་རྗེས་ཟློས་གསུམ། ཨོཾ་ཝཱཀྐ་ཨ་བྷི་ཥིཉྩ་ཨཱཿ དབྱངས་གསལ་ཡེ་དྷར་གྱིས་བརྟན། ཐུགས་ཏིང་ངེ་འཛིན་གྱི་རྗེས་གནང་། རྡོ་རྗེ་གཏད་ལ༔ ཧཱུཾ༔ འགྱུར་མེད་
པ རིགས་པའི་རྡོ་རྗེ་འདི༔ ཡེ་ཤེས་མེ་ཡི་ཟེར་དང་བཅས༔ སྐལ་ལྡན་ཁྱོད་ལ་དབང་བསྐུར་བས༔ ཁྲོ་རྒྱལ་ཐུགས་ཀྱི་དབང་ཐོབ་ཤོག༔ རྩ་སྔགས། ཙིཏྟ་ཨ་
བྷི་ཥིཉྩ་ཧཱུཾ༔ ཉམས་སྒྲིབ་སྦྱངས་བའི་ནུས་ཅན་དུ་བྱེད་པའི། མེ་ཆུ་གཏད་ལ། ཧཱུཾ༔ ཁྲོ་རྒྱལ་ཐུགས་ལས་རང་བྱུང་བའི༔ བསྲེག་བྱེད་མེ་དང་བཀྲུ་བྱེད་ཆུ༔ སྐལ་ལྡན་

༄༅། །ཁྱོད་ལ་དབང་བསྐུར་བས༔ ཉམས་གྲིབ་མི་གཙང་དག་གྱུར་ཅིག༔ ༈ སླར་ཡང་སྨིན་བྱེད་ཞུ་བའི་མཎྜལ་ཕུལ་ནས་གསོལ་བ་གདབ་པ་
ནི༔ ཨེ་མ་འདྲེན་པ་བཀའ་དྲིན་ཅན༔ བདག་སོགས་མ་རིག་བག་ཆགས་མཐུས༔ ཉམས་གྲིབ་སྐྱོན་གྱིས་གོས་གྱུར་ན༔ སེལ་བའི་གདམས་པ་སྩལ་
དུ་གསོལ༔ ཞུས་པས། སློབ་དཔོན་གྱིས། ཧོཿ མ་རིག་རྒྱུ་ལས་རྐྱེན་བསྐྱེད་དེ༔ ཐར་པའི་ལམ་བཟང་སྒྲིབ་ནུས་ན༔ ཞི་མཛད་ཁྲོ་རྒྱལ་སྨེ་བ་བརྩེགས༔
མཆོག་གི་གདམས་པ་འདི་ཟུངས་ཤིག༔ བུམ་པ་ལྷའི་རང་བཞིན་སྐུ་རྡོ་རྗེར་བརླབ། བུམ་པ་ཐོགས་ལ༔ ཧཱུཾ༔ བུམ་པའི་ཞིང་ན་ལྷ་ཡི་བཅུད༔ ནུས་པ་ཡེ་ཤེས་
བདུད་རྩི་འདིས༔ སྐལ་ལྡན་ལུས་ཀྱི་དྲི་དག་ནས༔ ཁྲོ་རྒྱལ་སྐུ་རུ་འགྲུབ་པར་ཤོག༔ རྩ་སྔགས། ཀཱ་ཡ་ཨ་བྷི་ཥིཉྩ་ཨོཾ༔ མདུན་གྱི་ལྷའི་ཐུགས་ཀའི་སྔགས་

ཕྲེང་གཉིས་པ་ཆད་དེ་ཐུགས་ཀར་ཐིམ་པ་གསུང་རྡོ་རྗེ་བརླབ། བཟླས་ལུང་བྱིན་ལ༔ ཧཱུཾ༔ སློབ་དཔོན་སྨེ་བ་བརྩེགས་པ་ཡི༔ སྙིང་པོའི་རང་མདངས་ཡིག་འབྲུའི་
སྐུར༔ སློབ་མ་སྨེ་བ་བརྩེགས་པར་ཐིམ༔ གསུང་ནུས་གྲིབ་སེལ་སྔགས་ལ་དབང་༔ རྩ་སྔགས། ཝཱཀྐ་ཨ་བྷི་ཥིཉྩ་ཨཱཿ ཐུགས་ཀ་ནས་རྡོ་རྗེ་རྒྱ་གྲམ་འཕྲོས་
ཐུགས་རྡོ་རྗེ་བརླབ། རྡོ་རྗེ་རྒྱ་གྲམ་ཐུགས་ཀར་བཞག་ལ།ཧཱུཾ༔ ཁྲོ་རྒྱལ་སྨེ་བ་བརྩེགས་པ་ཡི༔ དྲག་པོའི་ཕྲིན་ལས་རིགས་མདངས་ཀྱིས༔ སྐལ་ལྡན་ཡིད་ལ་དབང་
བསྐུར་བས༔ ཡིད་སྒྲིབ་དག་ནས་ཐུགས་དབང་རྫོགས་རྩ་སྔགས། ཙིཏྟ་ཨ་བྷི་ཥིཉྩ་ཧཱུཾ༔ སྐུ་ལས་གཉིས་པ་གྲངས་མེད་ཆད་དེ་གནས་གསུམ་དུ་ཐིམ་པར་
ཡོན་ཏན་རྡོ་རྗེར་བརླབ། སྐུ་གཏད་ལ༔ ཧཱུཾ༔ ཁྲོ་རྒྱལ་སྨེ་བ་བརྩེགས་པའི་སྐུ༔ ཡོན་ཏན་ཡོངས་སུ་རྫོགས་པ་ཡི༔ འགྲོ་བ་སྡུག་བསྔལ་ལས་བསྒྲོལ་བའི༔

༄༅། །དབང་དོན་ཡོངས་རྫོགས་ཐོབ་པར་ཤོག༔ རྩ་སྔགས། སརྦ་གུརྞ་ཨ་བྷི་ཥིཉྩ་ཧྲཱིཿ ཕྱག་མཚན་ལས་གཉིས་པ་ཆད་དེ་ཕྱག་ཏུ་ཐིམ་པས་
ཕྲིན་ལས་རྡོ་རྗེར་བརླབ། ཕྱག་མཚན་སྣ་ཚོགས་གཏད་ལ༔ ཧཱུཾ༔ རྡོ་རྗེ་རྒྱ་གྲམ་ལས་བཞི་སྒྲུབས༔ རྡོ་རྗེ་རྩེ་ལྔ་ཐུགས་རིགས་འབར༔ རྡོ་རྗེ་ཐུགས་ཀའི་ལྕགས་ཀྱུ་
འཛིན༔ ཐུགས་རྗེས་དྲོངས་བའི་རྡོ་རྗེའི་དབྱུག༔ བརྩེ་བའི་རྡོ་རྗེའི་ཞགས་པ་དང་༔ གང་ལ་གང་འདུལ་རྩལ་རྫོགས་ཀྱིས༔ ཕྲིན་ལས་ལྷུན་གྱིས་གྲུབ་པར་
ཤོག༔ རྩ་སྔགས། ཤནྟིཾ་པུཥྚིཾ་ཝ་ཤཾ་མཱ་ར་ཡ་ཨ་བྷི་ཥིཉྩ་ཧཱུཾ༔ དེས་གྲུབ་བོ།། ༈ གཉིས་པ་ཁམས་གསུམ་རྣམ་རྒྱལ་ནི༔ དེ་ལ་འདིར་གདོན་བགེགས་
ཐ་དག་བསྐྲད་པ་དང་བསྲུང་བ་ལ་མཆོག་ཏུ་བསྔགས་པ་ནི། ཕྱི་རབས་འགྲོ་རྣམས་ངན་སྤྱོད་རྣམ་སྨིན་གྱིས༔ འདྲེ་གདོན་བགེགས་སོགས་གནོད་ཅིང་འཚེ་བ་

མང་༔ བགེགས་རྣམས་སོ་སོར་བསྐྲད་ཅིང་བསྲུང་བའི་མཆོག༔ ཁྲོ་བོ་རྣམ་པར་རྒྱལ་ལ་གཅེས་སྤྲས་གྱིས༔ ཞེས་གསུངས་པའི་རྗེས་སུ་གནང་བའི་ཆེད་དུ་
མཎྜལ་ཕུལ་ནས་གསོལ་བ་འདེབས་པ་ནི༔ ཨོཾ༔ དྲག་པོ་ཆེ་བཙན་དབྱེར་མེད་ཀྱི༔ སློབ་དཔོན་མཆོག་ཉིད་དགོངས་སུ་གསོལ༔ རྩོད་དུས་ལྷ་འདྲེའི་ཟུག་
རྔུ་ཡི༔ སྡུག་བསྔལ་ཞི་བའི་ཐབས་སྩོལ་འཚལ༔ ཞུས་པས༔ སློབ་དཔོན་གྱིས། འོ༔ དྲང་སྲོང་གཉེན་པོ་ཕྱག་རྡོར་དང་བཙན་ལ་དབང་ཆེན་རྟ་མགྲིན་
བཞིན༔ རང་རང་ནུས་པ་རབ་བསྔགས་ཀྱང་༔ ཀུན་གྱི་གཉེན་པོ་རྣམ་པར་རྒྱལ༔ སྡེ་བརྒྱད་གཉེན་པོ་ལས་བཞི་མྱུར༔ ཐབས་འདི་ཚུལ་བཞིན་དངོས་
གྲུབ་ལོངས༔ ཁྲོ་བོ་ཆེན་པོ་ཁམས་གསུམ་རྣམ་པར་རྒྱལ་བ་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང་༔ ཡེ་ཤེས་དབབ་པ་ནི། སློབ་དཔོན་ཁྲོ་བོ་རྣམ་

༄༅། །པར་རྒྱལ་བ་དང་༔ ཁྱེད་རང་རྣམས་པད་ཉི་དབང་ཕྱུག་ཁྱོ་ཤུགས་བསྣོལ་བའི་སྟེང་དུ་ཧཱུཾ་མཐིང་གི་འཕྲོ་འདུས་སེམས་ཅན་ཐམས་ཅད་ལ་
བགེགས་ཀྱིས་གནོད་པ་བསལ་ཏེ་ཡོངས་སུ་གྱུར་པ་ལས་ཁམས་གསུམ་རྣམ་པར་རྒྱལ་བ་མཐིང་ཀ༔ ཞལ་བཞི་གཡས་དཀར་གཡོན་སྔོ་རྒྱབ་ཞལ་དམར་པོ་དབུས་
སྐུ་དང་མཐུན་པ་སྤྱན་གསུམ་གསུམ་དང་མཆེ་བ་བཞི་བཞི་ལྡན་ཅིང་། ཕྱག་བརྒྱད་ཀྱི་དང་པོ་གཉིས་རྡོར་དྲིལ་བཅས་ཧཱུཾ་མཛད་ཀྱི་ཕྱག་རྒྱ་ལྷག་མ་གཡས་གསུམ་ན་
རལ་གྲི་དང་ལྕགས་ཀྱུ་མདའ། གཡོན་གསུམ་ན་གཞུ་དང་ཞགས་པ་རྡོ་རྗེ་འཛིན་པ། དར་དང་རུས་པ་རིན་པོ་ཆེ་དང་མེ་ཏོག་གི་ཕྲེང་བས་བརྒྱན་པ། ཞབས་
གཡས་བསྐུམ་མགོ་བོ་རིའི་ནུ་ཟུང་དང་། གཡོན་བརྐྱང་དབང་ཕྱུག་ཆེན་པོའི་མགོ་བོ་བརྫིས་ཏེ་མེ་དཔུང་འབར་བའི་ཀློང་དུ་བཞུགས་པའི། ཐུགས་ཀའི་ཧཱུཾ་གི་

འོད་ཟེར་གྱིས་ཧེ་རུ་ཀའི་གནས་བཅུའི་ཁྲོ་བོའི་ཚོགས་ཐམས་ཅད་ཀྱི་ནུས་པ་ཧཱུཾ་ཡིག་མཐིང་ནག་གི་ངོ་བོར་སིབ་སིབ་ཁྱེད་རང་རྣམས་ལ་ཐིམ་པར་བསྒོམ༔ ཧཱུཾ༔ དད་
པ་མཆོག་གིས་དམ་ཚིག་བསྐུལ་བའི་ལྷ༔ བདེ་གཤེགས་དྲག་པོའི་རིགས་འདུས་མཐུ་སྟོབས་བདག༔ ཁྲོ་རྒྱལ་ཁམས་གསུམ་རྣམ་པར་རྒྱལ་བ་ནི༔ རིགས་
འདུས་འཁོར་བཅས་གནས་འདིར་གཤེགས་སུ་གསོལ༔ བཛྲ་ས་མ་ཡཱ་ཛ་ཛ༔ བརྟན་པར་བྱ། བུམ་པ་ལྷའི་རང་བཞིན་ཅན་གྱིས་སྐུ་རྡོ་རྗེར་བརླབ། བུམ་པ་ཐོགས་
ལ༑ ཧཱུཾ༔ ཁམས་གསུམ་རྣམ་པར་རྒྱལ་བ་སོགས༔ རིགས་འདུས་ཁྲོ་བོའི་ལྷ་ཡི་དབང་༔ སྐལ་ལྡན་ཕུང་ཁམས་སྨིན་པ་ཡི༔ དངོས་གཞི་དབང་བའི་ངོ་
བོ་སྦྱིན༔ ཨོཾ་སུམྦྷ་ནི་སུམྦྷ་ནི་སོགས། ཀཱ་ཡ་ཨ་བྷི་ཥིཉྩ་ཨོཾ༔ བྱང་སེམས་བདུད་རྩིའི་རྩ་ཁམས་སྨིན་ཅིང་སྔགས་ཀྱི་ཕྲེང་བ་འཕྲོས་པ་ཐིམ་པས་གསུང་རྡོ་རྗེར་བརླབ།

༄༅། །འདུད་རྩི་བླུང། ཕྲེང་བ་ལག་ཏུ་སྦྱིན་ལ༔ ཧཱུཾ༔ ཞི་ཁྲོའི་ལྷ་ཚོགས་གང་བསྒྲུབ་ཀྱང་༔ ནུས་པའི བདུད་རྩིའི་མྱོང་བ་ཡིས༔ རྟོག་པའི་མཚན་
ལམ་རང་གྲོལ་བཞིན༔ གསང་བ་བདུད་རྩིའི་ཚུལ་ལྟར་བསྐོར༔ ཨོཾ་སུམ་བྷ་སོགས། ཝཱཀྐ་ཨ་བྷི་ཥིཉྩ་ཨཱཿ གནམ་ལྕགས་རྡོ་རྗེ་འཕྲོས་པ་སྙིང་ཁར་ཐིམ་པས་
ཀུན་རྫོབ་དང་དོན་དམ་གྱི་ཁམས་སྨིན་ཏེ་ཐུགས་རྡོ་རྗེར་བརླབ། རྡོ་རྗེ་སྙིང་ཁར་བཞག་ལ༔ ཧཱུཾ༔ ཤེས་རབ་དགའ་བའི་ཁྱབ་བྱེད་བཞིན༔ ཉམས་མྱོང་རྟོག་ཚོགས་
རང་གྲོལ་གྱིས༔ ཡེ་ཤེས་མཆོག་གི་གོ་འཕང་མངོན༔ མ་ལུས་རྒྱུད་ལ་སྨིན་གྱུར་ཅིག༔ ཨོཾ་སུམ་བྷ་ནི་སོགས། ཙིཏྟ་ཨ་བྷི་ཥིཉྩ་ཧཱུཾ༔ བཀའ་ལུང་གིས་
རྗེས་སུ་གནང་པ་ནི། ཧོཿ ངག་གི་ཡེ་ཤེས་བདུད་རྩིའི་ཚིག༔ དེ་ཡི་དོན་ལ་མཉམ་རོལ་ཞིང་༔ ཚུལ་དང་ལྡན་པའི་ཉམས་ལེན་གྱིས༔ དབང་གི་དགོངས་

པ་མངོན་དུ་བྱོས༔ ཧཱུཾ་ཧཱུཾ༔ མེ་ཏོག་འཐོར་ལ ཧཱུཾ༔ དབང་གི་ནུས་པས་རྒྱུད་སྨིན་ནས༔ གྲོལ་བར་བྱ་བའི་རིམ་གཉིས་ཀྱི༔ རྩ་བ་ཡན་ལག་ཕྲིན་ལས་
ཀུན༔ མ་ལུས་སྤྱོད་ལ་འགྲོ་དོན་གྱིས༔ དངོས་གྲུབ་བོ།། ༈ གསུམ་པ་མི་འཁྲུགས་པ་ནི། དེ་ལ་རྒྱལ་བ་འདི་ཉིད་བྱང་ཆུབ་ཀྱི་སྤྱོད་པ་སྤྱད་པའི་ཚེ་
ན་ངའི་མཚན་ཐོས་པ་ཙམ་གྱིས་འགྲོ་བ་ཀུན་ཁོང་ཁྲོ་ཞི་ནས་ངན་འགྲོ་ལས་ཐར་བར་མ་གྱུར་གྱི་བར་དུ་བདག་བླ་ན་མེད་པ་སངས་རྒྱས་ཀྱི་གོ་འཕང་ཐོབ་པར་མ་གྱུར་
ཅིག་ཅེས་གོ་ཆ་བསྒོས་པ་ཡིན་ཏེ། འདི་ཉིད་ཀྱི་ཚོགས་ཐམས་ཅད་འགྲོ་བ་ངན་འགྲོ་ལས་སྒྲོལ་ཕྱིར་བསྔོས་པས་མཚན་ཐོས་པའི་འགྲོ་བ་དེ་ངན་སོང་གི་སྐྱེ་སྒོ་ཁེག་
པས་སྙིགས་མའི་སེམས་ཅན་མཚོན་གྱི་དུ་རུ་ཀ་དར་ཞིང་ཁོང་ཁྲོས་རྒྱུད་ཚིག་པའི་གང་ཟག་ལ་ཐུགས་བརྩེ་བས་མདོ་སྔགས་གང་དང་ཡང་མཐུན་པར་རྡོ་རྗེ་སྙིང་པོའི་ཡན་

༄༅། །ལག་ཏུ་བཞག་པ་འདི་ཉིད་ཀྱི་དབང་བསྐུར་གྱི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ༔ བླ་མ་རྒྱལ་བའི་ཐུགས་ཀློང་
དུ༔ སངས་རྒྱས་ཀུན་གྱི་དཀྱིལ་འཁོར་རྫོགསཿ བདག་ལ་མགོན་པོ་མི་འཁྲུགས་པའི༔ དབང་མཆོག་དམ་པ་སྩལ་དུ་གསོལ༔ བཅོམ་ལྡན་འདས་མགོན་
པོ་མི་འཁྲུགས་པ་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང་། མཆོག་གསུམ་རྒྱལ་བ་བླ་མ་ལྷ་དང་བཅས༔ རྒྱལ་བ་སྲས་བཅས་རྣམས་ལ་སྐྱབས་
སུ་མཆི༔ ངན་སོང་གསུམ་ལ་སོགས་པའི་སེམས་ཅན་གྱིསཿ སྡིག་སྒྲིབ་སྦྱངས་ནས་བདེ་འགྲོ་ཐོབ་བྱའི་ཕྱིར༔ བདག་གིས་མི་འཁྲུགས་མགོན་པོའི་བསྒོམ་
བཟླས་བྱ༔ འགྲོ་ཀུན་སངས་རྒྱས་ས་ལ་རེག་གྱུར་ཅིག༔ སྔགས་སྡོམ་བླང་། དད་ལྡན་བུ་ཁྱོད་སྐལ་བ་བཟང་༔ མི་འཁྲུགས་མགོན་པོའི་དབང་འདོན་ན༔ ཡིད་

ཀྱི་ཁྱེར་སོ་འདི་ལྟར་གྱིསཿ གནས་ཁང་འདི་ཡང་མངོན་པར་དགའ༔ སློབ་དཔོན་མགོན་པོ་མི་འཁྲུགས་པ༔ ཁྱེད་རང་རྣམས་ཀྱང་པད་ཟླའི་སྟེང་༔ བཅོམ་
ལྡན་མགོན་པོ་མི་འཁྲུགས་པ༔ ཞལ་གཅིག་ཕྱག་གཉིས་ས་གནོན་དང་༔ མཉམ་བཞག་མཐིལ་དུ་རྡོ་རྗེ་འཛིན༔ ཤམ་ཐབས་ཆོས་གོས་མཚན་དཔེས་མཛེས་
བསྐྱེད་པའི་གནས་གསུམ་འབྲུ་གསུམ་ལས༔ འོད་ཟེར་འཕྲོས་པས་མངོན་དགའ་ནས༔ ཡེ་ཤེས་སེམས་དཔའ་སྤྱན་དྲངས་ནས༔ ཁྱེད་ལ་སིབ་སིབ་ཐིམ་པར་
སྒོམས༔ ཧཱུཾ༔ རྒྱལ་བའི་ཞིང་ཁམས་མངོན་པར་དགའ་བ་ནས༔ དུག་གསུམ་ནད་སེལ་བཅོམ་ལྡན་མི་འཁྲུགས་པ༔ ཕྱོགས་བཅུའི་རྒྱལ་བ་སྲས་དང་བཅས་
པ་རྣམས༔ དིང་འདིར་བདག་གི་དད་པས་སྤྱན་འདྲེན་གྱིས༔ ངན་འགྲོའི་སྡུག་བསྔལ་སྦྱོངས་ཕྱིར་གཤེགས་སུ་གསོལ༔ བཛྲ་ས་མ་ཡ་ཛ་ཛ༔ ཨོཾ་ཨེ་ཧྱ་

༄༅། །ཡེ་ཧི་བྷ་ག་ཝཾ་མ་ཧཱ་ཀ་རུ་ཎི་ཀ་དྲི་ཤྱ་ཧོཿ ས་མ་ཡ་ཧོཿ ས་མ་ཡ་སྟྭཾ༔ ཕཻཾ༔ བརྟན་པར་བྱ། བུམ་པ་ལྷའི་རང་བཞིན་གྱི་ཐུགས་
རྗེའི་ཆུ་རྒྱུན་བབ་པས་ལུས་སྒྲིབ་སྦྱང་། བུམ་པ་ཐོགས་ལ། ཧཱུཾ༔ བུམ་པ་གཞལ་ཡས་དམ་པ་ནས༔ བཅོམ་ལྡན་མགོན་པོ་མི་འཁྲུགས་པའི༔ ཐུགས་རྗེའི་ཆུ་
རྒྱུན་འདི་གཡོས་པསཿ སྐུ་ཡི་དབང་རྫོགས་ལུས་སྒྲིབ་དག༔ རྩ་སྔགས། ཀཱ་ཡ་ཨ་བྷི་ཥིཉྩ་ཨོཾ༔ ཐུགས་ཀའི་སྔགས་ཀྱི་ཕྲེང་བ་འཕྲོས་ཞལ་དུ་བརྒྱུད་ཐུགས་ཀར་
ཐིམ་ངག་སྒྲིབ་སྦྱངས། བཻཌཱུརྱའི་ཕྲེང་བ་གཏད་ལ༔ བཻཌཱུརྱ་ཡི་ཕྲེང་བ་ལ༔ བཅོམ་ལྡན་མགོན་པོའི་སྔགས་དབང་རྫོགས༔ སྐལ་ལྡན་བུ་ལ་དབང་བསྐུར་བས༔
གསུང་དབང་ཐོབ་ནས་ངག་སྒྲིབ་དག༔ ཨོཾ་བཛྲ་ས་མནྟ་པ་ཏྲི་ཧཱུཾ༔ ན་མོ་རཏྣ་ཏྲ་ཡ་ཡཱ༔ ཏདྱ་ཐཱ༔ ཨོཾ་ཀཾ་ཀ་ནི་ཀཾ་ཀ་ནི་རོ་ཙ་ནི་རོ་ཙ་ནི་ཀྲོ་ཊ་ནི་ཀྲོ་ཊ་ནི་ཏཱ་

ས་ནི་ཏྲཱ་ས་ནི་པྲ་ཏི་ཧ་ན་པྲ་ཏི་ཧ་ན༔ སརྦ་ཀརྨ་པ་ར་པ་རཾ་ཎིར་མེ་ཡེ་སྭཱ་ཧཱ༔ རྗེས་ཟློས་གསུམ། ཝཱཀྐ་ཨ་བྷི་ཥིཉྩ་ཨཱཿ དབྱངས་གསལ་ཡེ་དྷར་གྱིས་བརྟན། བཻཌཱུརྱའི་རྡོ་
རྗེ་འཕྲོས་སྙིང་གར་ཐིམ་ཡིད་སྒྲིབ་སྦྱངས། བཅོམ་ལྡན་རིགས་ཀུན་འདུས་པ་ཡིསཿ བཻཌཱུརྱ་ཡི་ཕྱག་མཚན་འདིས༔ སྐལ་ལྡན་ཁྱོད་ལ་དབང་བསྐུར་བས༔
ཐུགས་དབང་ཐོབ་ནས་ཡིད་སྒྲིབ་དག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུཾ༔ སྐུ་གྲངས་མེད་འཕྲོས་གནས་གསུམ་དུ་ཐིམ་ཆ་མཉམ་གྱི་སྒྲིབ་པ་སྦྱངས། སྐུ་གཏད་ལ༔
ཉོན་ཅིག་བུ་ཁྱོད་གསོལ་བ་ཐོབ༔ བཅོམ་ལྡན་མགོན་པོ་མི་འཁྲུགས་པ༔ དངོས་སུ་ཁྱོད་ཀྱི་སྤྱི་བོར་བྱོན༔ སྒྲིབ་བཞི་དག་ནས་དབང་བཞི་ཐོབ༔ ཨོཾ་ཀཱ་ཡ་
ཝཱཀྐ་ཙིཏྟ་ཨ་བྷི་ཥིཉྩ་ཧཱུཾ༔ དེ་རིང་ཕྱིན་ཆད་བུ་ཁྱོད་ཀྱི༔ མགོན་དུ་མི་འཁྲུགས་མགོན་པོ་ཟུངས༔ ལྷ་བསྒོམ་སྔགས་བཟླས་ཏིང་འཛིན་ལཿ ནམ་ཡང་གཡེལ་

༄༅། །བར་མ་བྱེད་ཅིག༔ དེས་གྲུབ་བོ།། ༈ བཞི་པ་སེངྒེ་སྒྲ་ནི༔ འཕགས་པ་སྤྱན་རས་གཟིགས་དབང་ཕྱུག་ཉིད་སྐུ་གསུམ་གྱི་བདག་
ཉིད་ཆེན་པོའི་སྒྱུ་འཕྲུལ་གྱི་རོལ་པ་བསམ་གྱིས་མི་ཁྱབ་པར་སྣང་བའི་བྱེ་བྲག་ཀླུའི་ཡུལ་དུ་སེངྒེ་སྒྲ་བདུད་རྩི་སྨན་གྱི་སྐུ་དང་ལྡན་པ་དེས་ཀླུ་ཐམས་ཅད་ཀྱི་དུག་བཅོམ་སྟེ་
ཚོམ་བུ་འབུམ་ཕྲག་མང་པོ་རིག་འཛིན་གྱི་ས་ལ་བཀོད་པར་མཛད་དེ། དེའི་སྨོན་ལམ་བདེན་པས་ཀླུ་གཉན་ས་བདག་གི་གདོན་བཀྲོལ་བ་ལ་ཁྱད་དུ་འཕགས་པས།
རྡོ་རྗེ་སྙིང་པོའི་ཡན་ལག་ཏུ་གནང་བའི་དབང་ཆོག་གི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ་བླ་མ་ཐུགས་རྗེ་ཅན༔ འཕགས་མཆོག་ཐུགས་
རྗེ་ཆེན་པོ་ཡི༔ དབང་མཆོག་དམ་པ་བསྐུར་དུ་གསོལ༔ སྨིན་ཅིང་གྲོལ་བར་མཛད་དུ་གསོལ༔ འཕགས་མཆོག་སྤྱན་རས་གཟིགས་སེངྒེ་སྒྲ་ལ་སྐྱབས་སུ་འགྲོ་

ཞིང་སེམས་བསྐྱེད་དེ་སྔགས་སྡོམ་བླང་༔ ཡེ་ཤེས་དབབ་པ་ནི། པད་ཟླའི་སྟེང་དུ་སེང་ལས་བྱུང་བའི་སེང་གེ་དཀར་མོའི་སྟེང་དུ་ཧྲཱིཿཡིག་དཀར་པོའི་འཕྲོ་འདུ་ལས་ཀླུ་
གཉན་ས་བདག་གི་ལུས་དང་སེམས་ཀྱི་དུག་ཐམས་ཅད་སྦྱངས་ཏེ་སླར་འདུས་པ། སྤྱན་རས་གཟིགས་སེངྒེ་སྒྲ་སྐུ་མདོག་དཀར་གསལ་གངས་རིའི་ལྷུན་པོ་ཉི་འོད་
ཀྱིས་དཀྲིགས་པ་ལྟ་བུ། ཕྱག་གཡས་གདན་གནོན་པའི་ཚུལ་དུ་ཁ་ཊྭཱཾ་ཀ་སྦྲུལ་དཀར་གྱིས་དཀྲིས་པ་བསྣམས་པ་གཡོན་པས་པུས་ཐད་དུ་སྡིགས་མཛུབ་བསྒྲེང་བ་
སྦྲུལ་དཀར་གྱིས་དཀྲིས་པ། རི་དྭགས་ཀྱི་ལྤགས་པས་ནུ་མ་གཡོན་པ་བཀབ་པ། དར་ལྗང་གུའི་སྟོད་གཡོགས་དང་། དམར་པོས་ཤམ་ཐབས་བྱས་ཤིང་རིན་
པོ་ཆེའི་རྒྱན་ཆ་དུ་མས་བརྒྱན་པའི་ཐུགས་ཀར་ཟླ་བའི་སྟེང་དུ་ཧྲཱིཿཡིག་དཀར་པོ་གསལ་བར་གྱུར། སློབ་མའི་དད་པའི་ཤུགས་བསྐྱེད་པ་དང་བདག་མདུན་གྱི་ཐུགས་

༄༅། །ཀའི་འོད་ཟེར་གྱིས་ཡེ་ཤེས་པ་སྤྱན་དྲངས་ཏེ་ཐིམ༔  ཧྲཱིཿ རིགས་མཆོག་དག་པ་འོད་དཔག་མེད་མགོན་གྱི༔ དྲུང་དུ་འགྲོ་བ་འདུལ་
བར་དམ་བཅས་པའི༔ ཐུགས་རྗེ་ཆེན་པོ་འཕགས་པ་སྤྱན་རས་གཟིགས༔ དེང་འདིར་འགྲོ་བའི་དོན་ལ་སྤྱན་འདྲེན་ནོ༔ འགྲོ་བའི་ཉོན་མོངས་སེལ་བར་
ཞལ་བཞེས་པའི༔ ཐུགས་རྗེ་བརྩེ་ལྡན་འཕགས་པ་སྤྱན་རས་གཟིགས༔ དེང་འདིར་འགྲོ་བའི་ཉོན་མོངས་གྲིབ་སེལ་ཕྱིར༔ མ་ཐོགས་མྱུར་དུ་གནས་འདིར་
གཤེགས་སུ་གསོལ༔ བཛྲ་ས་མ་ཡ་ཛ་ཛ༔ ཨོཾ་ཨེ་ཧྱ་སོགས། བརྟན་པར་བྱ། བུམ་པ་ལྷའི་དཀྱིལ་འཁོར་རྫོགས་པ་བསྐྱེད་པ་ལྷ་སྐུའི་དབང་ལུས་ལ་སྐུར། བུམ་
པ་ཐོགས།  ཧྲཱིཿབུམ་པ་ལྷའི་གཞལ་ཡས་ན༔ འཕགས་མཆོག་ཐུགས་རྗེ་ཆེན་པོ་བཞུགས༔ སྐལ་ལྡན་ཁྱོད་ལ་དབང་བསྐུར་བས༔ ལྷ་དབང་ལུས་ལ་

རྫོགས་གྱུར་ཅིག༔ རྩ་སྔགས། ཀ་ཡ་ཨ་བྷི་ཥིཉྩ་ཨོཾ༔ ཐུགས་ཀའི་སྔགས་ཕྲེང་ལས་གཉིས་པ་འཕྲོས་སྙིང་ཁར་ཐིམ་བཟླས་པ་གསུང་གི་དབང་ངག་ལ་སྐུར། ཕྲེང་
བ་ཐོགས།  ཧྲཱིཿ བདག་ཉིད་ཐུགས་རྗེ་ཆེན་པོ་ཡི༔ ཐུགས་ཀར་ཧྲཱིཿཡིག་ཐ་མ་རུ༔ སྔགས་ཀྱི་ཕྲེང་བ་འཁོར་བའི་ཟེརཿ ཞལ་ནས་བརྒྱུད་དེ་ཁྱེད་ལ་ཐིམ༔
སློབ་མའི་ཐུགས་ཀར་སྔགས་ཕྲེང་བསྐོར༔ གསུང་གི་དབང་མཆོག་ཐོབ་པར་འགྱུར༔ ཧྲཱིཿ སྣང་སྟོང་མ་འགགས་ཐུགས་རྗེ་ཆེན་པོ་ཡི༔ གྲག་སྟོང་མ་
འགགས་སྔགས་ཀྱི་ཕྲེང་བའི་རྒྱུན༔ སློབ་མ་བྱིན་གྱིས་རླབས་ཕྱིར་ཕྲེང་བ་འདི༔ སྐལ་ལྡན་རིགས་ཀྱི་བུ་ལ་བརྟེན་པར་མཛོད༔ ཨོཾ་ཨཱཿསེདྷ་ན་ཐཱ་ཧཱུཾ་ཕཊཿ
ཨོཾ་ན་མོ་རཏྣ་ཏྲ་ཡ་ཡཱཿ ན་མོ་ཨཱརྱ་ཨ་ཝ་ལོ་ཀི་ཤྭ་ར་ཡ༔ བོ་དྷི་ས་ཏྭ་ཡ༔ མ་ཧཱ་ས་ཏྭ་ཡ༔ མ་ཧཱ་ཀ་རུ་ཎི་ཀཱ་ཡ༔ ཏདྱ་ཐཱ༔ ཨོཾ་ཨ་ཀ་ཏྲི་བི་ཀ་ཊེ་ནི་

༄༅།  །ཀ་ཊེ༔ ཀ་ཊངྐ་ཊེ༔ ཀ་རོ་ཊེ་ཀ་རོ་ཊེ༔ བཱིཏྱེ་སྭཱ་ཧཱ༔ ལན་གསུམ་ཟློས། ཝཱཀྐ་ཨ་བྷི་ཥིཉྩ་ཨཱཿ དབྱངས་གསལ་ཡེ་དྷར་གྱིས་བརྟན། ཤེལ་
རྡོ་འཕྲོས་ཐུགས་དབང་སེམས་ལ་སྐུར། ཤེལ་རྡོ་ཐོགས་ལ། ཧྲཱིཿ ཕྱི་གསལ་ནང་གསལ་ཕྱི་ནང་ཤེལ་ལྟར་གསལ༔ གསལ་ཆ་འགག་མེད་ཡི་དམ་ལྷ་ཡི་ཐུགས
སྐལ་ལྡན་རིགས་ཀྱི་བུ་ལ་འདི་ཐིམ་པས༔ ཐུགས་རྗེ་ཆེན་པོའི་ཐུགས་དང་གཉིས་སུ་མེད༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུྃ༔ རྟེན་གཏོར་སེངྒེ་སྒྲའི་དཀྱིལ་
འཁོར་གཏད་པས་ཆེ་བའི་ཡོན་ཏན་ལྷུན་གྱིས་གྲུབ༔ གཏོར་མ་གཏད་ལ། ཧྲཱིཿ དམ་རྫས་གཏོར་ཆེན་ལྷ་ཡི་གཞལ་ཡས་ལ༔ འཕགས་མཆོག་ཐུགས་རྗེ་ཆེན་
པོའི་སྐུ་གསུང་ཐུགས༔ སྐལ་ལྡན་བུ་མཆོག་ཁྱེད་ལ་དབང་བསྐུར་བས༔ སྐུ་གསུང་ཐུགས་ཡོན་ལྷུན་གྱིས་གྲུབ་པར་ཤོག༔ རྩ་སྔགས། ཀ་ཡ་ཝཱཀྐ་ཙིཏྟ་ཨ་བྷི་

ཥིཉྩ་ཧཱུྃ༔ འདི་ནས་བཟུང་སྟེ་བུ་ཁྱོད་ཀྱིས༔ ལྷ་སྒོམ་སྔགས་བཟླས་དོན་བརྩོན་ཅིང་༔ རྟག་ཏུ་འགྲོ་བའི་དོན་ལ་སྤྱོདཿ དེས་གྲུབ་བོ།། ༈ ལྔ་པ་
གཞན་གྱིས་མི་ཐུབ་མ་ནི༔ རྩ་གསུམ་ཚུལ་བཞིན་སྒྲུབ་པའི་རྣལ་འབྱོར་ལ། ལྷ་འདྲེ་འཁྲུགས་པའི་ཟེར་གྱི་གནོད་པ་དང་རྦོད་གཏོང་གི་ཟེར་བསྲུང་བའི། དེ་
བཞིན་གཤེགས་པའི་དབུ་ལས་སྤྲུལ་པའི་འཕགས་མ་གཞན་གྱིས་མི་ཐུབ་མ་རྡོ་རྗེ་སྙིང་པོའི་ཆོས་ཀྱི་ཆ་རྐྱེན་དུ་བྱོན་པའི་རྗེས་གནང་གི་ཆེད་དུ་མཎྜལ་ཕུལ་ནས་གསོལ་
བ་འདེབས་པ་ནི༔ ཨེ་མ་མགོན་པོ་ཐུགས་རྗེ་ཅན༔ རྩོད་དུས་སྦྱོར་བ་ངན་པའི་དུག༔ རིགས་སྔགས་ལྷ་འདྲེའི་ཟེར་དང་གདོན༔ སྐྱོབས་པ་བླ་མེད་གང་
ལ་འཇུག ཞུས་པས། ཧོ༔ རྩོད་དུས་མི་རྣམས་ངན་སྤྱོད་སྒྲིབ་པ་ཡིས༔ དུག་གིས་ལྷ་འདྲེས་འཁྲུག་པའི་ཟུག་རྔུ་མང་༔ མི་རུང་ཐ་དག་སྐྱོབས་པའི་བཅོམ་

༄༅། །ལྡན་འདས༔ གཞན་གྱི་མི་ཐུབ་མ་ཡི་ཀློང་དུ་འཇུག༔ འཕགས་མ་གཞན་གྱི་མི་ཐུབ་པ་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་
སྡོམ་བླང་། ཡེ་ཤེས་དབབ་པ་ནི། པད་ཉི་ཚོགས་བདག་གི་གདན་གྱི་སྟེང་དུ་ཨོཾ་སེར་པོའི་འཕྲོ་འདུས་ཕ་རོལ་གྱི་བསམ་སྦྱོར་ངན་པ་ཐ་དག་ཞི་ནས། རྒྱལ་ཡུམ་གཞན་
གྱིས་མི་ཐུབ་པ་སྐུ་མདོག་སེར་མོ་ཞལ་གཅིག་སྤྱན་གསུམ་པ། ཕྱག་གཡས་ཐལ་མོ་བརྐྱང་སྟེ་ཕྱར་བའི་ཚུལ་ཅན། གཡོན་སྡིགས་མཛུབ་ཀྱིས་ཞགས་པ་བསྣམས་
པ༑ དར་དང་རིན་པོ་ཆེས་བརྒྱན་པ་ཁྲོ་འཛུམ་གྱི་ཉམས་ཅན་ཐུགས་ཀར་ཉི་མའི་སྟེང་དུ་ཨོཾ་སེར་གྱིས་མཚན་པར་གྱུར། སློབ་མའི་དད་པའི་ཤུགས་བསྐྱེད་པ་
དང་བདག་མདུན་གྱི་ཐུགས་ཀའི་འོད་ཟེར་གྱིས་ཡེ་ཤེས་པ་སྤྱན་དྲངས་ཏེ་ཐིམ༔ ཧཱུྃ༔ རྒྱལ་བའི་ཡུམ་གྱུར་ཡེ་ཤེས་དོན་གྱི་ལྷ༔ ཡ་མཚན་རྒྱལ་བའི་དབུ་ལ་

མཚན་དཔེར་བྱོན༔ མ་འགགས་ཐུགས་རྗེ་རོལ་པའི་མཛད་ཕྲེང་ཅན༔ ཕྲིན་ལས་གཞན་གྱིས་མི་ཐུབ་འདིར་གཤེགས་ཤིག༔ བཛྲ་ས་མ་ཡཱ་ཛ་ཛ༔ བརྟན་
པར་བྱ། བུམ་པ་ལྷའི་དཀྱིལ་འཁོར་གྱིས་སྐུའི་རྗེས་སུ་གནང་། བུམ་པ་ཐོགས་ལ། ཨོ༔ རྟེན་འབྲེལ་བུམ་པའི་གཞལ་ཡས་ན༔ ལྷ་སྔགས་ཡེ་ཤེས་བཅུད་ཀྱི་
རྒྱུན༔ སྐལ་ལྡན་ཁྱོད་ལ་དབང་བསྐུར་བས༔ ལུས་དབང་ལྷ་རུ་སྨིན་པར་ཤོག༔ ཨོཾ་ཨོཾ་སྭཱ་ཧཱ ཀཱ་ཡ་ཨ་བྷི་ཥིཉྩ་ཨཱོཾ༔ ཐུགས་ཀའི་སྔགས་འཕྲེང་འཕྲོས་
ཞལ་དུ་ཞུགས་སྙིང་གར་ཐིམ་པས་གསུང་གི་རྗེས་སུ་གནང་༔ ཕྲེང་བ་ཐོགས། ཨོཾ༔ སྔགས་ཀྱི་ཕྲེང་བའི་འཁོར་ལོ་ཡི༔ རྟེན་འབྲེལ་ནུས་པའི་སྔགས་བཅུད་
ཀྱིས༔ སྐལ་ལྡན་ཁྱོད་ལ་དབང་བསྐུར་བས༔ ངག་དབང་སྔགས་སུ་སྨིན་པར་ཤོག༔ ཨོཾ་ཨོཾ་སྭཱ་ཧཱ༔ ཨོཾ་ཨ་པ་ར་ཛི་ཏ་སརྦ་གྲ་ཧ་ཨ་ནུ་ཏྲ་ས་ཡ་ཏྲཱ་ས་ཡ༔

༄༅།   །ཧ་ན་ཧ་ན༔ དྲུཾ་ཧཱུྃ༔ ཧཱུཾ་ཧཱུྃ་ཕཊ་ཕཊ་སྭཱ་ཧཱ༔ གསུམ་ཟློས། ཝཱཀྐ་ཨ་བྷི་ཥིཉྩ་ཨཱ༔ དབྱངས་གསལ་ཡེ་དྷར་གྱིས་བརྟན། མེ་ལོང་དང་རྡོ་རྗེ་
འཕྲོས་ཐུགས་ཀྱི་རྗེས་སུ་གནང་། མེ་ལོང་རྡོ་རྗེ་གཏད་ལ། སཾ༔ སེམས་ཉིད་གསལ་ལ་གཟུང་འཛིན་མེད༔ མ་འགགས་ཅིར་ཡང་རོལ་པ་ཆེཿ དོན་གྱི་ཡེ་ཤེས་
རྡོ་རྗེ་བཞིན༔ སེམས་ཉིད་རྟོགས་ཤིང་སྨིན་པར་ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུྃ༔ མེ་ཏོག་འཐོར༔ དེ་ནི་ལྷ་འམ་འདྲེ་ཡང་རུང་༔ མི་ཆོད་པ་དང་མི་
ཤིགས་པ༔ བརྟན་པ་སྲ་བའི་བདག་ཉིད་ཡིན༔ ལམ་ཁྱེར་ཕྲིན་ལས་མ་ཆག་ཅིག དགའ་སྟོན་དམ་ཚིག་བཅུད་འཛིན་ཅིང་༔ འགྲོ་ལ་བརྩེ་བའི་སྤྱོད་ལམ་
བྱོས༔ དེས་གྲུབ་བོ།། ༈ དྲུག་པ་རྒྱལ་མཚན་རྩེ་མོ་ནི༔ ཚུལ་བཞིན་སྒྲུབ་པའི་རྣལ་འབྱོར་ལ་ལས་དང་རྐྱེན་དབང་གིས་ཕ་རོལ་མི་དང་མི་མ་ཡིན་གྱི་རྩོད་

པ་ཉེར་འཚེ་ཞི་བ་སྟེ། བློ་གྲོས་སྤྱོད་པ་མཆོག་གི་རྩལ་འབྱིན་ནས༔ ལམ་ལོག་ཁ་ལོ་བསྒྱུར་བའི་གཡུལ་ཟློག་འདི༔ ཞེས་གསུང་པའི་སྨིན་བྱེད་ཀྱི་ཆེད་དུ་
མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ་མགོན་པོ་དགོངས་སུ་གསོལ༔ རིན་ཆེན་ཞིང་གི་གླིང་མཆོག་ཏུ༔ གདམས་པ་རིན་ཆེན་ལམ་ལ་བརྟེན
སྨིན་གྲོལ་དལ་དུ་ཁྲིད་པར་གསོལ༔ ཞུས་པས། སློབ་དཔོན་གྱིས། ལེགས་འོང་སྐལ་ལྡན་སྐལ་བ་བཟང་༔ གཏན་གྱི་བདེ་བ་རིན་ཆེན་མཆོག༔ འཇུག་པ་ནས་
བཟུང་རིམ་བཞིན་ལོངས༔ སྨིན་གྲོལ་སྟོབས་ཀྱིས་བསྒྲོད་པར་བྱོས༔ འཕགས་མ་རྒྱལ་མཚན་རྩེ་མོའི་དཔུང་བརྒྱན་གྱི་ལྷ་མོ་ལ་སྐྱབས་སུ་འགྲོ་ཞིང་སེམས་བསྐྱེད་
དེ་སྔགས་སྡོམ་བླང་། ཡེ་ཤེས་དབབ་པ་ནི། པད་ཟླའི་སྟེང་དུ་དྷཾ་སེར་པོའི་འཕྲོ་འདུས་ཕ་རོལ་གྱི་བསམ་སྦྱོར་ངན་པ་བསལ་ཏེ། རྒྱལ་མཚན་རྩེ་མོའི་ལྷ་མོ་སྐུ་མདོག་

༄༅། །སེར་མོ་ཞལ་བཞི་གཡས་དཀར་གཡོན་དམར་དབུས་སྐུ་མདོག་དང་མཐུན་པ་སྟེང་ཞལ་དུད་ཀ ཞལ་རེ་རེ་ལ་སྤྱན་གསུམ་གསུམ་དང་ལྡན་
པ་དར་དང་རིན་པོ་ཆེ་དང་ཁྲོ་མོའི་ཆས་ཅན། ཕྱག་བཞིའི་གཡས་གཉིས་ན་རལ་གྲི་འཁོར་ལོ། གཡོན་གཉིས་ན་ཞགས་པ་རྡོ་རྗེས་མཚན་པ་དང་གཏུན་ཤིང་
བསྣམས་པ། གཡོན་རྐྱང་གི་སྟབས་ཀྱིས་མེ་དཔུང་འབར་བའི་ཀློང་ན་བཞུགས་པའི་ཐུགས་ཀར་ཉི་སྟེང་དྷཱཾ་ཡིག་གསལ་ཞིང་སློབ་དཔོན་དང་ཡེ་ཤེས་པ་ཐ་མི་དད་
པའི་ཐུགས་ཀ་ནས་འོད་ཟེར་དཔག་ཏུ་མེད་པ་འཕྲོས༔ ཕྱོགས་བཅུའི་སངས་རྒྱས་ཀྱི་ཞིང་ནས་ཕྲིན་ལས་ནུས་པ་མཐུ་སྟོབས་ཐམས་ཅད་འོད་ཟེར་གྱི་རྣམ་པར་སིབ་
སིབ་ཁྱོད་རང་རྣམས་ལ་ཐིམ་པར་བསྒོམ༔ དྷཱཾཿ རྒྱལ་བ་ཐམས་ཅད་ཡེ་ཤེས་ལས་བསྐྱེད་ཅིང་༔ ཡེ་ཤེས་ཀུན་གྱི་རྩེ་མོ་བཅོམ་ལྡན་མ༔ ཆོས་དབྱིངས་

ཤེས་རབ་ཕ་རོལ་ཕྱིན་མའི་ཡུམ༔ རྒྱལ་ཡུམ་གནས་འདིར་མྱུར་དུ་གཤེགས་སུ་གསོལ༔ བཛྲ་ས་མ་ཡ་ཛ་ཛ༔ བརྟན་པར་བྱ། བུམ་པ་ལྷའི་དཀྱིལ་འཁོར་གྱི་
བདུད་རྩིའི་བུམ་དབང་། བུམ་པ་ཐོགས་ལ། ཡེ་ཤེས་ལྷ་ཡི་བུམ་པར་ཐུགས་རྗེའི་ཆུས༔ སྐལ་ལྡན་ཕུང་ཁམས་ལྷ་ཡི་ཐུགས་རྗེས་ཁྱབ རྟེན་གྱི་ཕུང་པོ་ལྷ་ཡི་
སྐུར་སྨིན་པའི༔ དབང་མཆོག་རིན་ཆེན་བསྐྱེད་རིམ་ལམ་གྱིས་ཟུངས༔ ཨོཾ་ན་མོ་བྷ་ག་ཝ་ཏེ་དྷྭ་ཛ་གྲ་ཀེ་ཡུ་རེ་ས་ར་སྱ་ནེ་བི་དྷཱཾ་ས་ན་ཀ་སྭཱ་སོ་ས་སྐྱ་པ་རི་སྦ་ལ་
ནི་ཨུ་ལ་ཀ་མུ་ཁཾ་ཁ་ཁཱ་ཧི་ཁཱ་ཧི་པ་རི་ཐི་སེ་ནྱཾ་ཨ་ནནྟ་མུ་ཁེ་ན་ཨ་ནནྡྷ་བྷུ་ཛ་ན་ཧ་ར་ཧཱུཾ་ཧཱུཾ་ཕཊ་ཕཊ་སྭཱ་ཧཱཿ ཀཱ་ཡ་ཨ་བྷི་ཥིཉྩ་ཨཱོཾ༔ བྱང་སེམས་བྷནྡྷར་དབབ་བཞིན་
མགྲིན་པར་བཞག་པས་གསང་དབང་། བྷནྡྷ་གཏད་ལ། ཡེ་ཤེས་བྷནྡྷར་སྔགས་ཀྱི་ནུས་པའི་བཅུད༔ སྐལ་ལྡན་རྩ་ཁམས་སྔགས་ཀྱི་ཐུགས་རྗེས་ཁྱབ༔ རྩ་

༄༅།  །ཁམས་རླུང་རིགས་སྔགས་ཀྱི་སྐུར་སྨིན་པའི༔ དབང་མཆོག་རིན་ཆེན་བཟླས་པའི་ཚུལ་གྱིས་ཟུངས༔  རྩ་སྔགས། ཝཀྐ་ཨ་བྷི་ཥིཉྩ་ཨཱ༔
བྱང་སེམས་བདུད་རྩི་ལྕེ་ལ་བཞག་པ་རྩ་གནས་ཐིག་ལེ་ལ་ཐིམ་ཤེར་དབང༌། བདུད་རྩི་བླུད་ལ། ཤེས་རབ་ལས་བྱུང་ཡེ་ཤེས་བཅུད་ཀྱི་ཆུ༔ སྐལ་ལྡན་དབང་པོའི་
ཡུལ་ལ་ཐུགས་རྗེས་ཁྱབ༔ ཡས་བབ་མས་བརྟན་དགའ་བཞིར་སྐུར་སྨིན་པའི༔ དབང་མཆོག་རིན་ཆེན་སྲོག་རྩོལ་ཚུལ་གྱིས་ཟུངས༔ རྩ་སྔགས། ཙིཏྟ་ཨ་བྷི་
ཥིཉྩ་ཧཱུྃ༔ མེ་ལོང་དང་ཤེལ་འཕྲོས་པའི་བརྡས་ཚིག་དབང་། མེ་ལོང་དང་ཤེལ་ཐོགས་ལ། ཚིག་གི་ལམ་ལ་གདམས་པ་བདུད་རྩིའི་ཆུ༔ སྐལ་ལྡན་རྟོགས་པའི་ཡུལ་
ལ་ཐུགས་རྗེས་ཁྱབ༔ རང་སྣང་རང་གྲོལ་དོན་གྱི་སྐུར་སྨིན་པའི༔ དབང་མཆོག་རིན་ཆེན་ཤར་ཚད་རང་གྲོལ་ཟུངས་༔ ཨ་ཨ་ཨ་ཕཊ༔ ཨ་ཨ་ཨ་ཕཊཿ

ཨ་ཨ་ཨ་ཕཊ༔ སྐུ་གྲངས་མེད་པ་འཕྲོས་གནས་གསུམ་དུ་ཐིམ་རྡོ་རྗེ་གསུམ་གྱི་ཡོན་ཏན་རྒྱུད་ལ་སྐྱེད༔ སྐུ་ཐོགས་ལ། ཡེ་ཤེས་མཆོག་གི་རང་བཞིན་བརྩེ་བའི་
གཏེརཿ ཕན་བདེའི་ཡེ་ཤེས་བསྐྱེད་པའི་བདེ་ཆེན་མའི༔ ཏིང་འཛིན་རོལ་པར་ཡེ་ཤེས་ཡོན་ཏན་གྱི༔ དབང་མཆོག་ཡོངས་རྫོགས་སློབ་མས་ཐོབ་གྱུར་ཅིག
དབྱངས་གསལ་ཡེ་དྷར་བཟླ་མེ་ཏོག་འཐོར༔ བརྟེན་གཏོར་ལྷ་མོར་གསལ་བའི་གནས་གསུམ་འོད་ཟེར་བསྟིམ་པས་ཕྲིན་ལས་རབ་འབྱམས་ལ་དབང་འབྱོར༔ གཏོར་མ་གཏད་ལ། 
ཡེ་ཤེས་རྩེ་མོའི་མཁའ་དབྱིངས་མའི༔ མཛད་པ་ཡོངས་རྫོགས་ཕྲིན་ལས་ཀྱིས༔ སྐལ་ལྡན་འདི་ལ་དབང་བསྐུར་བས༔ རྒྱལ་བའི་མཛད་པ་ཇི་བཞིན་ཤོག༔
དེས་གྲུབ་བོ།། དེས་ཞི་བའི་དཀྱིལ་འཁོར་དྲུག་སོང་ནས། དེ་ནས་གཉིས་པ་རྒྱས་པའི་དཀྱིལ་འཁོར་དྲུག་ནི། ཞི་དྲག་ཚེ་སྲོག་བསྲུང་ཞིང་སྤེལ་བ་དང་༔ དབང་

༄༅། ཆེན་བར་ཆད་བཟློག་ཅིང་ཚེ་ཡང་འཕེལ༔ དུག་གསུམ་རང་གྲོལ་སྨན་བླས་ཚེ་འཕེལ་ཞིང་༔ རྣམ་པར་རྒྱལ་མས་འཁོར་དང་ཚེ་དཔལ་
རྒྱས༔ རིགས་མདངས་རྡོ་རྗེ་དབྱིངས་ཕྱུག་མ་ཡིས་རྒྱས༔ དེ་ལྟར་རྒྱས་པའི་དཀྱིལ་འཁོར་དྲུག་པོ་ལ༔ རིགས་མདངས་མ་ཡེངས་ཁོར་ཡུག་རོལ་པ་ཡིས༔
ཚེ་ཡི་དབང་པོ་འཛིན་པ་ལམ་ཡིན་ནོ༔ ཞེས་གསུང་ཕྱིར་ཕྱི་རབས་ཀྱི་རྣལ་འབྱོར་པ་དག་གི་སླད་དུ་རྡོ་རྗེ་སྙིང་པོའི་ཡན་ལག་ཏུ་བསྩལ་བ་སྟེ༔ དེ་ལ་དང་པོ་གཉིས་
རྗེས་མཐའ་བརྟན་དུ་བྱེད་པའི་ཕྱག་ལེན་ཡིན་ཕྱིར་རྗེས་སུ་འབྱུང་བའི་དབང་དུ་བཏང་སྟེ། གསུམ་པ་སྨན་བླ་ནི། དུས་གསུམ་རྒྱལ་བའི་སྤྲོ་བསྡུའི་རོལ་གར་ལས་
འགྲོ་བ་དུག་གསུམ་རྒྱུ་འབྲས་ཀྱི་ནད་ཀྱིས་མནར་བ་ལ་དགོངས་ཏེ། རི་རབ་ཀྱི་རྩེ་སོགས་ལྷ་ཀླུ་མིའི་གདུལ་བྱ་དུ་མར་སྤྲུལ་པའི་སྐུ་ཆགས་བྲལ་དང་ཆགས་བཅས་

མཆོག་གི་སྤྲུལ་པའི་སྐུ་དུ་མར་སྣང་བ་ལས་ཕོ་བྲང་ལྟ་ན་སྡུག་པར་སངས་རྒྱས་མཆོག་གི་སྤྲུལ་པའི་སྐུ་སྨན་གྱི་བླ་བཻཌཱུརྱ་འོད་ཀྱི་རྒྱལ་པོ་སྐུར་བཞེངས་ཏེ་ལྷའི་དྲང་སྲོང་
སྤྲུལ་པ་དང་མས་སྦྱངས་གི་འཁོར་དུ་མར་རྒྱུ་འབྲས་ཀྱི་ནད་གསོ་ཚུལ་བསམ་གྱིས་མི་ཁྱབ་པར་སྟོན་ཅིང་། ཁྱད་པར་རྒྱལ་བ་འདི་ཉིད་ཀྱི་བྱང་ཆུབ་ཏུ་ཐུགས་བསྐྱེད་
པའི་ཚེ། ངའི་མཚན་ཐོས་པ་ཙམ་གྱིས་འགྲོ་བ་གང་དག་ནད་ཀྱིས་མནར་བ་ཐ་དག་སོས་པར་གྱུར་ཅིག༔ འགྲོ་བ་ཕ་ལ་ཕར་མི་འཛིན། མ་ལ་མར་མི་འཛིན་
ནས་སྡིག་པ་རྔམས་པོ་ཆེ་ལ་སྤྱོད་པར་གྱུར་པ་དེ་དག་ལས་ཀྱི་སྒྲིབ་པ་ལས་གྲོལ་བར་གྱུར་ཅིག༔ འགྲོ་བ་གང་དག་ངན་འགྲོ་ལས་གྲོལ་བར་གྱུར་ཅིག༔ དེ་ལྟར་
མ་གྱུར་ན་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སངས་རྒྱས་པར་མ་གྱུར་ཅིག ཅེས་གོ་བགོས་ཏེ་ཚོགས་གཉིས་བསྔོས་པ་ཡིན་པས་འདི་ཉིད་

༄༅། །སྒོམ་སྒྲུབ་བྱས་ན་གནས་སྐབས་སུ་འདུ་བ་རྣམ་བཞིའི་ནད་སེལ་ཏེ་ཚེ་རྒྱས་མཐར་ཐུག་དུག་གསུམ་ལས་གྲོལ་ཏེ་རྒྱལ་བའི་གོ་འཕང་ཐོབ་པར་
འགྱུར་ཞིང་ངན་འགྲོའི་སྐྱེ་སྒོ་ཁེགས་པས་རྡོ་རྗེའི་སྙིང་པོའི་བཙས་སུ་སྦས་པའི་ཐུགས་བཅུད་ཟབ་མོ་དེའི་སྨིན་དབང་གི་ཆེད་དུ་མཎྜལ་ཕུལ་ནས་གསོལ་བ་འདེབས་པ་
ནི༑ ན་མོ༔ རྒྱལ་བའི་ཞལ་ཚབ་སློབ་དཔོན་དགོངས༔ བདག་སོགས་སྡུག་བསྔལ་སྐྱབས་སླད་དུ༔ བདེ་གཤེགས་སྨན་པའི་རྒྱལ་པོ་ཡི༔ བྱིན་གྱིས་
བརླབས་པའི་མཆོག་སྩོལ་ཞིག ཞུས་པས། སློབ་དཔོན་གྱིས། སེམས་ཅན་རྣམས་ཀྱི་མཆོག་གི་མཆོག༔ སངས་རྒྱས་ཀུན་གྱི་ཕྲིན་ལས་བདག༔ ཐུགས་རྗེ་ཐུགས་
རྗེ་ཆེ་ལྡན་པའི༔ སྨན་པའི་རྒྱལ་པོ་བླ་ན་མེད༔ སངས་རྒྱས་སྨན་བླའི་དབང་བསྐུར་སྩོལ༔ སངས་རྒྱས་སྨན་གྱི་ལྷ་ལ་སྐྱབས་སུ་འགྲོ་ཞིང་སེམས་བསྐྱེད་དེ་

སྔགས་སྡོམ་བླང་༔ ན་མོ༔ བདག་དང་མ་གྱུར་འགྲོ་བ་སེམས་ཅན་རྣམས༔ ཕྱོགས་བཅུའི་བདེ་གཤེགས་བཅོམ་ལྡན་སྨན་བླ་ལ༔ སྒོ་གསུམ་མཆོད་འབུལ་
གུས་པས་སྐྱབས་སུ་མཆི༔ སྔོན་ལས་འཕྲལ་རྐྱེན་ནད་ལས་བསྐྱབ་ཏུ་གསོལ༔ མཁའ་མཉམ་སེམས་ཅན་ནད་དང་སྡུག་བསྔལ་ལས༔ གྲོལ་བར་བྱ་ཕྱིར་
སྨན་བླའི་གོ་འཕང་འགྲུབ༔ གང་འདུལ་དམ་ཆོས་བདུད་རྩིའི་སྨན་མཆོག་གིས༔ མཁའ་མཉམ་སྡུག་བསྔལ་ནད་ཀུན་ཞི་གྱུར་ཅིག༔ སྡོམ་བཟུང་བྱ། ཡེ་ཤེས་དབབ་
པ་ནི། པད་ཉིའི་སྟེང་དུ་ཧཱུྃ་མཐིང་གི་འཕྲོ་འདུས་འགྲོ་བའི་དུག་ལྔ་རྒྱུ་འབྲས་ཀྱི་ནད་བསལ་ཏེ། བཅོམ་ལྡན་འདས་སྨན་གྱི་བླ་བཻཌཱུརྱའི་མདངས་ཅན་མཆོག་གི་སྤྲུལ་
སྐུའི་ཆ་བྱད་ཀྱི་ཕྱག་གཡས་མཆོད་སྦྱིན་གྱིས་ཨ་རུ་ར་རྣམ་པར་རྒྱལ་བ་དང༌། གཡོན་གྱི་མཐིལ་དུ་ལྷུང་བཟེད་སྨན་སྣ་ཚོགས་ཀྱིས་བཀང་བ་བསྣམས་པ་ཐུགས་ཀར་

༄༅། །ཟླ་སྟེང་ཧཱུཾ་མཐིང་གསལ་བར་གྱུར། སློབ་མའི་དད་པའི་ཤུགས་བསྐྱེད་པ་དང་བདག་མདུན་གྱི་ཐུགས་ཀའི་འོད་ཟེར་གྱིས་ཡེ་ཤེས་པ་སྤྱན་
དྲངས་ཏེ་ཐིམ༔ ཧཱུྃ༔ རྡུལ་གཅིག་སྟེང་ན་རྡུལ་སྙེད་རྒྱལ་བའི་ཞིང་༔ གྲངས་མེད་ཞིང་གི་སངས་རྒྱས་སྲས་དང་འཁོར༔ རིགས་རྣམས་ཞི་ཁྲོ་ཐབས་ཤེས་
དབྱེར་མེད་སོགསཿ མ་ལུས་སྨན་བླའི་རྣམ་པར་སྤྱན་འདྲེན་ནོ༔ སྤོས་ཀྱི་ངད་ལྡང་རི་བོ་འབིགས་བྱེད་དང་༔ མ་ལ་ཡ་དང་རི་བོ་གངས་ཅན་སོགས༔ ཕོ་
བྲང་བལྟ་ན་སྡུག་པའི་གཞལ་ཡས་ནས༔ ཐུགས་ཆེན་སྨན་གྱི་བླ་མ་སྤྱན་འདྲེན་ནོ༔ བཛྲ་ས་མ་ཡཱ་ཛ་ཛ༔ ཨེ་ཧྱེ་ཧི་སོགས། བརྟན་པར་བྱ། བུམ་པའི་དབང་
གིས་ལུས་ལྷ་སྐུ་མཚན་དཔེས་བརྒྱན་པར་བསྒྱུར༔ བུམ་པ་ཐོགས། ཧཱུྃ༔ སངས་རྒྱས་ཀུན་གྱི་སྐུ་ཡི་དབང་༔ ཡེ་ཤེས་བདུད་རྩིའི་ཆུ་རྒྱུན་གྱིས༔ ལུས་ཉིད་ལྷ་

ཡི་སྐུར་སྨིན་ཏེ༔ མཚན་དཔེས་བརྒྱན་པའི་སྐུ་ཐོབ་ཤོག༔ ཨོཾ་ན་མོ་བྷ་ག་ཝ་ཏེ་གུ་རུ་བཻཌཱུརྱ་པྲ་བྷ་ར་ཛ་ཡ༔ ཏ་ཐཱ་ག་ཏ་ཡ ཨརྷ་ཏེ་སཾ་མྱག་སཾ་བྷུདྡྷ་ཡ༔
ཏདྱ་ཐཱ༔ ཨོ་བྷོ་དྷི་སཏྭ་ཡ་མ་ཧཱ་སཏྭ་ཡ༔ མ་ཧཱ་ཀ་རུ་ཎི་ཀ༔ ཏདྱ་ཐཱ༔ ཨོཾ་བྷེ་ཥ་ཛེ་མ་ཧཱ་བྷེ་ཥ་ཛྱཻ་རཱ་ཛ་ས་མུད་ག་ཏྱ་སཱ་ཧཱ༔ ཀཱ་ཡ་ཨ་བྷི་ཥིཉྩ་ཨོཾ༔ ཐུགས་
ཀའི་སྔགས་ཕྲེང་འཕྲོས་ཞལ་དུ་ཞུགས་ཐུགས་ཀར་ཐིམ་ངག་གསུང་དབྱངས་ཡན་ལག་དྲུག་ཅུའི་དཔལ་དང་ལྡན་པར་བསྒྱུར། ཕྲེང་བ་གཏད་ལ། ཧཱུྃ༔ སངས་རྒྱས་
ཀུན་གྱི་གསུང་གི་དབང་༔ བཟླས་པ་སྔགས་ཀྱི་ནུས་པ་ཡི༔ ངག་དབང་གསུང་གི་སྐུར་སྨིན་ཏེ༔ ཡན་ལག་དྲུག་ཅུའི་དཔལ་ཐོབ་ཤོག༔ ཨོཾ་ན་མོ་བྷ་ག་
སོགས། རྗེས་བཟློས་གསུམ་དང་། ཝཱཀྐ་ཨ་བྷི་ཥིཉྩ་ཨཱ༔ བརྟན་པར་བྱ། རྡོ་རྗེ་འཕྲོས་སྙིང་ཁར་ཐིམ་པས་ཡིད་སྣང་སྟོང་རང་གྲོལ་ཏིང་ངེ་འཛིན་བརྒྱ་ཕྲག་དང་ལྡན་པར་

༄༅།   །བསྒྱུར༔   རྡོ་རྗེ་སྙིང་ཁར་བཞག་ལ། ཧཱུྃ༔ སྨན་པའི་རྒྱལ་པོའི་ཐུགས་ཀྱི་དབང་༔ ཟག་མེད་ཏིང་འཛིན་མི་བཟད་པའི༔ ཡིད་དབང་
ཆོས་ཀྱི་སྐུར་སྨིན་ཏེ༔ སྣང་སྟོང་རང་གྲོལ་མཆོག་ཐོབ་ཤོག༔ ཨོཾ་ན་མོ་སོགས། ཙིཏྟ་ཨ་བྷི་ཥིཉྩ་ཧཱུྃ༔ ལྷུང་བཟེད་དང་ཨ་རུ་ར་འཕྲོས་གནས་གསུམ་དུ་ཐིམ་
པས་མིང་ཙམ་ཐོས་པས་རྒྱུ་འབྲས་ཀྱི་ནད་ཞི་ནས་ཞི་བ་བྱང་ཆུབ་མཆོག་ལ་འགོད་པའི་ཡོན་ཏན་ཅན་དུ་གྱུར། ལྷུང་བཟེད་དང་ཨ་རུ་ར་གཏད་ལ། ཧཱུྃ༔ ཡོན་ཏན་མི་
བཟད་རྒྱན་གྱི་དབང་༔ བྱང་ཆུབ་སེམས་ཀྱི་ཀུན་ནས་བླང་༔ མཁའ་མཉམ་སེམས་ཅན་ནད་སེལ་ནས༔ ཞི་བར་དྲངས་པའི་དཔལ་ཐོབ་ཤོག༔ རྩ་སྔགས།
གྷུརྣ་ཨ་བྷི་ཥིཉྩ་ཧཱུྃ༔ སྨན་སྣ་ཚོགས་འཕྲོས་ལག་ཏུ་ཐིམ་མཁའ་ཁྱབ་ཀྱི་འགྲོ་བའི་ནད་བཞི་བརྒྱ་རྩ་བཞིའི་ནད་སེལ་བའི་ཕྲིན་ལས་ཅན་དུ་བསྒྱུར་བར་མོས༔ སྨན་

སྣ་ཚོགས་གཏད་ལ། ཧཱུྃ༔ འགྲོ་བ་མ་ལུས་ཐ་དག་གི༔ དུག་ལྔའི་ཆ་ལ་གང་བསྐྱེད་པའི༔ ཚ་གྲང་རླུང་མཁྲིས་བད་འདུས་ནད༔ སྡུག་བསྔལ་ནད་བཅས་གཞོམ་
པ་ཡི༔ ཕྲིན་ལས་མཁའ་མཉམ་འགྲོ་བའི་དོན༔ སྨན་པའི་རྒྱལ་པོ་ཇི་བཞིན་ཤོག༔ རྩ་སྔགས། སརྦ་ཀརྨ་ཨ་བྷི་ཥིཉྩ་ཧཱུྃ༔ མེ་ཏོག་འཐོར། དེང་འདིར་ཕྱིན་
ཆད་བུ་ཁྱོད་ཀྱི༔ འགྲོ་ལ་སེམས་བསྐྱེད་མ་ཆུང་ཞིག༔ སྙིང་རྗེ་བྱང་ཆུབ་སེམས་ལྡན་ནས༔ འགྲོ་བའི་དཔལ་ལ་བརྩོན་པར་བྱོས༔ དེས་གྲུབ་བོ།། ༈
བཞི་པ་རྣམ་རྒྱལ་མ་ནི༔ འདིར་འཁོར་དང་ཚེ་དཔལ་རྒྱས་པའི་ཕྱིར་དུ་དང༌། ལྷ་མོ་འདི་ཉིད་ལ་བསྒོམས་ནས་གསོལ་བ་བཏབ་ན་དམ་བཅའི་སྟོབས་ཀྱིས་ཚེ་འཕོས་
ནས་ཀྱང་བདེ་བ་ཅན་དུ་སྐྱེ་བར་འགྱུར་བར་གསུང་སྟེ། དེ་ཉིད་ཀྱི་བཅུད་བསྡུས་རྡོ་རྗེ་སྙིང་པོའི་ཆོས་ཀྱི་ཡན་ལག་ཏུ་བཞག་པའི་རྣམ་པར་རྒྱལ་མའི་རྗེས་གནང་གི་

༄༅། །ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི། ཨེ་མ་སྐྱབས་མཆོག་རིན་པོ་ཆེ༔ ཐུགས་ཀློང་རྒྱལ་བའི་ཆུ་གཏེར་ལས༔ རྒྱལ་
ཡུམ་རྣམ་པར་རྒྱལ་མ་ཡི༔ རྗེས་སུ་གནང་བ་སྩལ་དུ་གསོལ༔ རྒྱལ་ཡུམ་རྣམ་པར་རྒྱལ་མ་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང༌། ན་
མོ༔ ཕྱོགས་བཅུའི་སངས་རྒྱས་རྣམས་དང་དོན་དམ་ཆོས༔ ཕྱོགས་བཅུའི་ཞིང་གི་དགེ་འདུན་མ་ལུས་པ༔ བླ་མ་ལྷར་བཅས་རྣམ་པར་རྒྱལ་མ་ལ༔ ལུས་
ངག་ཡིད་གསུམ་གུས་པས་སྐྱབས་སུ་མཆི༔ འགྲོ་བའི་སྡུག་བསྔལ་མ་ལུས་ཞི་བ་དང་༔ བདེ་སྐྱིད་ཕུན་ཚོགས་བསྒྲུབ་པའི་ཡི་དམ་ལྷ༔ རྣམ་པར་རྒྱལ་མ་སྒྲུབ་
པའི་ཀློང་གྱུར་དུ༔ མི་འདའ་རྡོ་རྗེའི་དམ་ཚིག་བཟུང་བར་བྱ༔ སྡོམ་བཟུང་བྱ། གནས་ཁང་འདི་ཡང་དག་པའི་གཞལ་མེད་ཁང་དུ་བསྐྱེད༔ སློབ་དཔོན་ཡང་།

རྒྱལ་ཡུམ་རྣམ་པར་རྒྱལ་མ་རུ་བསྐྱེདཿ ཿཁྱོད་རང་རྣམས་ཀྱང་པད་ཟླའི་སྟེང་དུ་བྷྲཱུཾ་དཀར་གྱི་འཕྲོ་འདུ་ལས་སེམས་ཅན་ཐམས་ཅད་ཀྱི་ཚེ་དང་བསོད་ནམས་ཡེ་ཤེས་
ཀྱི་གེགས་བསལ་ཞིང་རྒྱས་པར་བྱས་ཏེ། རྣམ་པར་རྒྱལ་མ་སྐུ་མདོག་དཀར་པོ་ཞལ་གཡས་དམར་གཡོན་ལྗང་དབུས་སྐུ་དང་མཐུན་པ། ཕྱག་བཞིའི་དང་པོ་
གཉིས་ཀྱི་རབ་བརྟན་ཕྱག་རྒྱའི་དབུས་སུ་སྣ་ཚོགས་རྡོ་རྗེ་བསྟོད་པའི་ཚུལ་དུ་འཛིན་པ། ལྷག་མ་གཉིས་ལྟེ་འོག་མཉམ་བཞག་མཛད་པའི་མཐིལ་དུ་ཚེ་བུམ་བདུད་
རྩིས་བཀང་བའི་ཁར་འདབ་བརྒྱད་དང་ཟླ་གདན་སྟེང་སྣང་མཐའ་དམར་པོ་མཉམ་བཞག་གིས་ཕྱག་རྒྱ་ཅན་བཞུགས་པ། ཞབས་རྡོ་རྗེའི་སྐྱིལ་ཀྲུང་དུ་བཞུགས་པ།
ཐུགས་ཀར་ཟླ་གདན་བྷྲཱུཾ་དཀར་པོ་གསལ། དེ་ལྟར་དུ་གསལ་བའི་གནས་གསུམ་ལས་འོད་ཟེར་འཕྲོས༔ རང་བཞིན་རྣམ་པར་རྒྱལ་བའི་ལྷ་ཚོགས་སྤྱན་དྲངས་

༄༅།  །ལ་སོ་སོ་ལ་སིབ་སིབ་ཐིམ་པའི་མོས་པ་གྱིས༔ ཨེ་མ་ཧོ༔ ཕྱོགས་བཅུའི་སངས་རྒྱས་རྣམས་ཀྱི་ཡུམ་གྱུར་མཆོག༔ རྒྱལ་བའི་དབུ་
ཡི་གཙུག་ནས་རྣམ་འཕྲུལ་མ བརྩེ་ལྡན་བདག་སོགས་འགྲོ་ལ་རབ་དགོངས་ནས༔ མ་ཐོགས་མྱུར་དུ་གནས་འདིར་གཤེགས་སུ་གསོལ༔ བཛྲ་ས་མ་ཡ་ཛ་ཛ༔
བརྟན་པར་བྱ། བུམ་པ་ལྷའི་རང་བཞིན་གྱིས་བསྐྱེད་པ་སྐུའི་རྗེས་གནང་ཐོབ༔ བུམ་པ་གཏད་ལ། བསྐྱེད་པ་བུམ་པའི་ཀློང་ཡངས་ནས༔ རྣམ་པར་རྒྱལ་མའི་དཀྱིལ་
འཁོར་རྫོགས༔ སྐལ་ལྡན་ཁྱོད་ལ་དབང་བསྐུར་བས༔ རྣམ་པར་རྒྱལ་མའི་དབང་ཐོབ་ཤོག༔ རྩ་སྔགས། ཀ་ཡ་ཨ་བྷི་ཥིཉྩ་ཨོཾ༔ ཐུགས་ཀའི་སྔགས་ཕྲེང་
གཉིས་པ་སྤྲོས་ཏེ་ཐིམ་པས་བཟླས་པ་གསུང་གི་ཤེལ་ཕྲེང་གཏད་ལ། རིན་ཆེན་ཤེལ་གྱི་ཕྲེང་བ་འདི༔ རྣམ་རྒྱལ་སྙིང་པོ་གསུང་གི་རྟེན༔ སྐལ་ལྡན་ཁྱོད་ལ་དབང་

བསྐུར་བས༔ འཇིགས་བརྒྱད་ཞི་བའི་དབང་ཐོབ་ཤོག༔ ཨོཾ་ཨ་མྲི་ཏ་ཨ་ཡུ་ད་དེ་སྭཱ་ཧཱ༔ གསུམ་བཟློས། ཝཱཀྐ་ཨ་བྷི་ཥིཉྩ་ཧཱུྃ༔ དབྱངས་གསལ་ཡེ་དྷར་གྱིས་བརྟན། སྣ་
ཚོགས་རྡོ་རྗེ་འཕྲོས་སྙིང་ཁར་ཐིམ་ཐུགས་ཏིང་ངེ་འཛིན་གྱི་སྣ་ཚོགས་རྡོ་རྗེ་གཏད་ལ༔ རབ་བརྟན་སྣ་ཚོགས་རྡོ་རྗེ་འདི༔ རྒྱལ་ཡུམ་རྣམ་རྒྱལ་ཐུགས་ཀྱི་རྟེན༔ སྐལ་ལྡན་
ཁྱོད་ལ་དབང་བསྐུར་བས༔ འབྱོར་དྲུག་རྒྱས་པའི་དབང་ཐོབ་ཤོག༔ རྩ་སྔགས། ཙིཏྟ་ཨ་བྷི་ཥིཉྩ༴ ཚེ་ཡི་བུམ་པ་ཚེ་དཔག་མེད་པའི་ངོ་བོ་ཅན་འཕྲོས་ཏེ་ཐིམ་
ཚེ་འཕེལ་ཞིང་མོས་བཞི་དབང་དུ་སྡུད་པའི་བདག་ཉིད་ཆེན་པོར༴ བུམ་པ་དང་ཚེ་དཔག་མེད་གཏད། རིན་ཆེན་བུམ་པ་ཚེ་དཔག་མེད༔ རྒྱལ་ཡུམ་ཡོན་ཏན་བསྐྱེད་བྱེད་
དེ༔ ཁྱོད་ལ་སྦྱིན་པ་ཚེ་འཕེལ་ཞིང་༔ མོས་པས་དབང་དུ་འདུ་བར་ཤོག༔ ཀཱ་ཡ་ཝཱཀྐ་ཙིཏྟ་ཨ་བྷི་ཥིཉྩ་ཧཱུྃ༔ མདའ་གཞུ་འཕྲོས་ཕྱག་ཏུ་ཐིམ་ཐབས་ཤེས་ཟུང་།

༄༅།  །འཇུག་ཆེན་པོས་བདུད་ལས་རྒྱལ༔ མདའ་གཞུ་གཏད་ལ། ཐབས་ཤེས་བསྐྱེད་པའི་མདའ་གཞུ་འདི༔ རྒྱལ་བའི་ཡུམ་གྱི་ཕྲིན་ལས་འདི༔
སྐལ་ལྡན་ཁྱོད་ལ་གཏད་པ་ཡིས༔ བདུད་ལས་རྒྱལ་བའི་དབང་ཐོབ་ཤོག༔ དེས་གྲུབ་བོ།། ༈ ལྔ་པ་རྣམ་རྒྱལ་ཚེ་དབང་ནི། དེ་ཉིད་ལ་བརྟེན་ནས་ཚེ་བསྲིང་
བའི་སྨིན་བྱེད་ཀྱི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ་མགོན་པོ་དགོངས་སུ་གསོལ༔ མཁྱེན་བརྩེ་རྒྱལ་བའི་ཐུགས་ཀློང་དུ༔ རྣམ་པར་
རྒྱལ་མ་ལ་བརྟེན་པའི༔ ཚེ་ཡི་དབང་མཆོག་སྩལ་དུ་གསོལ༔ ཧོ༔ འཇིགས་བརྒྱད་ཚེ་ཡི་གེགས་སེལ་ཞིང་༔ ཡེ་ཤེས་ཚེ་ཡི་དངོས་གྲུབ་བདག བཅུད་
ཀྱི་རྒྱ་མཚོ་རྣམ་རྒྱལ་མའི༔ འཆི་མེད་བདུད་རྩིའི་ཆུ་ལ་རོལ༔ བསྐྱེད་པ་འོད་ཞུའི་བུམ་པའི་བདུད་རྩི་བྱིན་པས་ཕུང་ཁམས་སྐུ་རྡོ་རྗེའི་སྨིན་པའི་ཚེ་ཡི་རིག་འཛིན་

ཐོབ་པར་མོས༔ བུམ་པ་ཐོགས། ཧྲཱིཿ ཡངས་པའི་སྣོད་ཀྱི་དཀྱིལ་འཁོར་དུ༔ རིག་མདངས་ལྷ་ཚོགས་ཐུགས་རྗེའི་བཅུད༔ འཆི་མེད་ཚེ་ཡི་བདུད་རྩི་འདིས༔
ཕུང་ཁམས་ཚེ་རྒྱལ་དབང་ཐོབ་ཤོག༔ ཨོཾ་བྷྲཱུཾ་སྭཱ་ཧཱ༔ ཨོཾ་ཨ་མྲྀ་ཏ་ཨཱ་ཡུར་ད་དེ་སྭཱ་ཧཱ༔ ཀཱ་ཡ་ཨ་བྷི་ཥིཉྩ་ཨོཾ༔ ཐུགས་ཀའི་སྔགས་འཕྲེང་འཕྲོས་སྙིང་ཁར་
ཐིམ་པས་བཟླས་པ་སྔགས་ཀྱིས་ངག་གི་བརྗོད་པར་གསུང་རྡོ་རྗེར། ཕྲེང་བ་ཐོགས་ལ། བཟླས་ལུང་སྦྱིན་པ་ནི། བྷྲཱུཾ༔ བསྐྱེད་རིམ་ལྷ་ཡི་གེགས་སེལ་ཞིང་༔ ཚེ་ཡི་
དངོས་གྲུབ་ཐོབ་པ་དང་༔ བཟླས་པ་སྔགས་ཀྱི་བཅུད་དབབ་པའི༔ ཚེ་ཡི་དངོས་གྲུབ་རྒྱས་པ་དང་༔ རྟོག་པའི་ཏིང་འཛིན་རང་གྲོལ་གྱིས༔ སྐྱེ་འཆི་གཉིས་
མེད་དོན་རྟོགས་པའི༔ ངོ་བོར་སྒྲུབས་ཤིག་གྲུབ་པར་བྱོས༔ ཨོཾ་བྷྲཱུཾ་སྭཱ་ཧཱ༔ ཨོཾ་ཨ་མྲྀ་ཏ་ཨཱ་ཡུར་ད་དེ་སྭཱ་ཧཱ༔ ཨོཾ་ཨ་མྲྀ་ཏེ་ཨ་མི་ཏོད་བྷ་ཝེ་ཨ་མི་ཏ་བི་ཀྲནྟེ

༄༅། །ཨ་མི་ཏ་ཨ་མི་ཏ་ག་ཏྲེ༔ ཨོཾ་མེ་ཏ་གཱ་མ་ནི༔ ཨ་མི་ཏ་ཨ་ཡུ་ད་དེ༔ ག་ག་ན་ཀཱིརྟི་ཀ་རེ་སརྦ་ཀྲེ་ཤ་ཀྵ་ཡཾ་ཀ་རི་ཡེ་སྭཱ་ཧཱ༔ གསུམ་ཟློས།
དབྱངས་གསལ་ཡེ་དྷར་གྱིས་བརྟན། སྣོད་བཅུད་ཀྱི་ཚེ་ཡི་དཔལ་བསྡུས་པའི་རིལ་བུ་བྱིན་པས་ཕུང་ཁམས་ཀྱི་ཚེ་རྒྱས་པར་མོས། ཚེ་ཡི་རིལ་བུ་སྦྱིན་ལ། ཧོ༔ རྟེན་ཅིང་འབྲེལ་
འབྱུང་བདུད་རྩིའི་སྙིང་༔ ཕུང་ཁམས་ཚེ་དཔལ་རྒྱས་པའི་སྨན༔ རྣམ་པར་རྒྱལ་མ་ལས་བྱུང་འདིས༔ ཚེ་ཡི་དཔལ་ལ་ལོངས་སྤྱོད་ཤོག༔ ཨོཾ་ཨ་མྲྀ་ཏེ་ཨ་
ཡུར་ད་དེ་སྭཱ་ཧཱ༔ ཙིཏྟ་ཨ་བྷི་ཥིཉྩ་ཨཱ༔ རྣམ་རྒྱལ་མཆོད་རྟེན་འཕྲོས་ཕྱག་ཏུ་ཐིམ་ཐེག་རིམ་དགུའི་བཀའ་ཡོངས་རྫོགས་གཏད་པར། རྣམ་རྒྱལ་མཆོད་རྟེན་གཏད་ལ། ཧཱུྃ༔
རྡོ་རྗེའི་སྙིང་པོའི་ལས་བྱུང་བའི༔ རྣམ་པར་རྒྱལ་མའི་ལམ་འདིའོ༔ ཉན་ཐོས་རང་རྒྱལ་བྱང་སེམས་ལ༔ ལས་བརྟེན་ཀྲྀ་ཡའི་དཀྱིལ་འཁོར་ཏེ༔ བུམ་པའི་

གཞལ་ཡས་ཁང་གི་དབུས༔ རྒྱལ་དང་བླ་མའི་ཆོས་འཁོར་རོ༔ ཡོངས་རྫོགས་བཀའ་དབང་གཏད་པ་ཡི༔ རིམ་པས་གནད་དོན་ལོན་པར་གྱིས༔ ཡེ་དྷརྨཱ་
ཧེ་ཏུ་པྲ་ཝ་སོགས་ཀྱིས་མེ་ཏོག་འཐོར། དེས་གྲུབ་བོ།། ༈ དྲུག་པ་རྡོ་རྗེ་དབྱིངས་ཀྱི་དབྱིངས་ཕྱུག་མ་ནི། ཡེ་ཤེས་རྒྱས་པ་ལ་མཆོག་ཏུ་བསྔགས་པ་རྡོ་རྗེ་དབྱིངས་ཀྱི་
དབང་ཕྱུག་མ་མ་རྒྱུད་ཀྱི་གཙོ་མོ་མཆོག་དེའི་སྨིན་བྱེད་ཀྱི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ་འདྲེན་པ་བཀའ་དྲིན་ཅན༔ ཆོས་དབྱིངས་
ཡེ་ཤེས་རྩེ་མོ་ཡི༔ མཆོག་གི་གོ་འཕང་ཐོབ་འདོད་ནས༔ བཅོམ་ལྡན་མགོན་པོས་རྗེས་སུ་ཟུངས༔ ཞུས་པས། སློབ་དཔོན་གྱིས། ཆོས་ཀྱི་དབྱིངས་ཀྱི་ཡེ་ཤེས་ཀྱི༔
མཆོག་གི་འབྲས་བུ་འབྱིན་འདོད་ན༔ རྡོ་རྗེ་དབྱིངས་ཀྱི་དབང་ཕྱུག་མའི༔ དཀྱིལ་འཁོར་འདི་ལ་འཇུག་པར་འཚལ༔ རྡོ་རྗེའི་དབྱིངས་ཕྱུག་མ་ལ་སྐྱབས་སུ་

༄༅།   །འགྲོ་ཞིང་སེམས་བསྐྱེད་དེ་སྔགས་སྡོམ་བླང་༔ ཡེ་ཤེས་དབབ་པ་ནི། པད་ཉི་བགེགས་ཀྱི་གདན་ལ་ཧཱུྃ་ཡིག་དམར་པོའི་འཕྲོ་འདུས་འགྲོ་བའི་
སེམས་ཀྱི་སྒྲིབ་པ་དང་ཡེ་ཤེས་མངོན་དུ་བྱེད་པའི་གེགས་ཐ་དག་བསལ་ཏེ། རྡོ་རྗེ་དབྱིངས་ཀྱི་དབང་ཕྱུག་མ་དམར་མོ་ཞལ་དྲུག་ཕྱག་བཅུ་གཉིས་པ། གཡས་
ཞལ་སེར་པོ་དང་ནག་པོ། གཡོན་ཞལ་དཀར་པོ་དང་ནག་པོ་སྟེང་ཕག་ཞལ་ནག་པོ་ངུར་སྒྲ་སྒྲོགས་པ། སྤྱན་གསུམ་གསུམ་དང་མཆེ་བ་བཞི་བཞི་དྲག་མོ་ཁྲོས་
མའི་ཚུལ་ཅན། ཕྱག་གཡས་དྲུག་ན་རལ་གྲི་དང་སྣ་ཚོགས་རྡོ་རྗེ། རྡོ་རྗེ་རྩེ་གཅིག་པ་སྟ་རེ་མདའ་གཏུན་ཤིང་བསྣམས་པ། གཡོན་དྲུག་ན་སྡིགས་མཛུབ་ཀྱིས་
ཁབ་དང་རྩེ་གསུམ། མྱ་ངན་མེད་པའི་ཤིང་གི་ཡལ་ག གཞུ་ཞགས་པ་ཚངས་པའི་མགོ་བོ་འཛིན་པ་དབུ་སྐྲ་བརྗེས་པ་དུར་ཁྲོད་ཀྱི་ཆས་དང་རུས་པས་བརྒྱན་

ཅིང་སྟག་ལྤགས་ཀྱི་སྟོད་གཡོགས་པ་ཞབས་གཡོན་བརྐྱང་གི་བཞུགས་པའི་ཐུགས་ཀར་ཉི་གདན་ལ་ཧཱུྃ་དམར་གསལ་བར་གྱུར། སློབ་མའི་དད་པའི་ཤུགས་བསྐྱེད་
པ་དང་བདག་མདུན་གྱི་ཐུགས་ཀའི་འོད་ཟེར་གྱིས་ཡེ་ཤེས་པ་སྤྱན་དྲངས་ཏེ་ཐིམ༔ ཧཱུྃ༔ ཆོས་དབྱིངས་སྐྱེ་བ་མེད་པའི་ཀློང་ཡངས་ལས༔ སྐྱེ་བ་མཚན་དཔེའི་
སྐུར་སྣང་བཅོམ་ལྡན་མ༔ རྡོ་རྗེའི་དབྱིངས་ཀྱི་དབང་ཕྱུག་རྒྱལ་བའི་ཡུམ༔ སྐྱེ་མེད་ཡེ་ཤེས་དབྱིངས་ནས་སྐུར་བཞེངས་ཤིག༔ ཨོཾ་བཛྲ་དྷ་ཏི་ཤྭ་རི་མ་རི་ཙེ་ས་
པཱ་རི་ཝ་ར་བཛྲ་ས་མ་ཡ་ཛ་ཛ༔ བརྟན་པར་བྱ། བུམ་པ་ལྷའི་རང་བཞིན་གྱིས་ཕུང་ཁམས་ལྷ་རུ་སྨིན་པར༔ བུམ་པ་ཐོགས་ལ། ཧཱུཾ༔ ཆོས་དབྱིངས་བུམ་པའི་དཀྱིལ་
འཁོར་ནས༔ རྡོ་རྗེ་དབྱིངས་ཕྱུག་ཡུམ་གྱི་རྒྱུན༔ སྐལ་ལྡན་ལུས་ལ་དབང་བསྐུར་བས༔ ཕུང་ཁམས་ལྷ་ཡི་སྐུར་སྨིན་ཤོག༔ ཨོཾ་བཛྲ་དྷ་ཏི་ཤྭ་ར་སརྦ་དུཥྚན་

༄༅།   །ཧ་ན་ཧ་ན་ད་ཧ་ད་ཧ་པ་ཙ་པ་ཙ་ཨོཾ་མ་རི་ཙྱཻ་མཾ་ཧཱུཾ་ཧཱུཾ་ཕཊ་ཕཊ་སྭཱ་ཧཱཿ ཀཱ་ཡ་ཨ་བྷི་ཥིཉྩཨོཾ༔ བྱང་སེམས་བསྐྱིལ་བའི་བདུད་རྩིས་རྩ་རླུང་
སྔགས་སུ་སྨིན་པར༔ བྷནྡྷ་བདུད་རྩི་གཏད་ལ། ཡངས་པ་པདྨའི་སྣོད་ནང་དུ༔ དབྱིངས་ཕྱུག་ཡུམ་གྱི་གསང་བའི་རྒྱུན༔ སྐལ་ལྡན་ངག་ལ་དབང་བསྐུར་བས༔ རྩ་
རླུང་སྔགས་ཀྱི་སྐུར་སྨིན་ཤོག༔ རྩ་སྔགས། ཝཱཀྐ་ཨ་བྷི་ཥིཉྩ་ཨཱ༔ ཕྱག་རྒྱའི་མཁའ་དབྱིངས་མཚོན་པའི་མེ་ལོང་སིནྡྷུ་རའི་དཀྱིལ་འཁོར་གྱིས་བདེ་སྟོང་ཡིད་ལ་
བསྐྱེད་ནས་སྣང་སྟོང་སྐུ་གསུམ་དུ་སྨིན་པར། མེ་ལོང་སིནྡྷཱུ་ར་གཏད་ལ། ཧཱུྃ༔ ཤེས་རབ་མཆོག་ལས་བྱུང་བ་ཡི༔ ཕུང་ཁམས་དབྱེར་མེད་དགའ་བཞིའི་ཉམས༔
སྐལ་ལྡན་ཡིད་ལ་དབང་བསྐུར་བས༔ རང་སྣང་སྣང་སྟོང་སྐུར་སྨིན་ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུྃ༔ མེ་ལོང་དང་ཤེལ་གྱི་བརྡའི་དབང་དོན་ངོ་འཕྲོད་

ཅིང་འཕོ་འགྱུར་ཡེངས་མེད་དུ་སྨིན་པར། མེ་ལོང་ཤེལ་དང་བཅས་པ་སྙིང་ཁར་བཞག་ལ། ཧཱུྃ༔ སེམས་ཉིད་གསལ་ལ་མ་འགགས་པ༔ སྣང་སྟོང་ཆུ་ཟླ་འཇའ་ཚོན་བཞིན༔
གང་ཤར་འགག་མེད་རང་གྲོལ་དབང་༔ འཕོ་འགྱུར་ཡེངས་མེད་དོན་རྟོགས་ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུྃ༔ སྐུ་གྲངས་མེད་པ་འཕྲོས་ནས་གནས་
གསུམ་དུ་ཐིམ་ལྷ་དང་སྐལ་མཉམ་གྱི་ཡོན་ཏན་དང་ལྡན་པར། ལྷ་ཡི་དབང་ནི། ཧཱུཾ༔ རྡོ་རྗེ་དབྱིངས་ཀྱི་དབང་ཕྱུག་མའི༔ ཆོས་ཀྱི་དབྱིངས་ནས་འཕྲོ་བ་ཡི༔
ཕྲིན་ལས་མ་ལུས་ལྷུན་གྲུབ་སྟེ༔ ལྷ་དང་སྐལ་བ་མཉམ་པ་ཡི༔ ཕྲིན་ལས་དེ་བཞིན་མྱུར་འགྲུབ་ཤོག༔ རྩ་སྔགས། ཀཱ་ཡ་ཝཱཀྐ་ཙིཏྟ་སརྦ་ཨ་བྷི་ཥིཉྩ་ཧཱུྃ༔ ༔
བརྟེན་གཏོར་དཀྱིལ་འཁོར་རྫོགས་པ་ལག་ཏུ་གཏད་པས་ཕྲིན་ལས་ལྷུན་གྲུབ་ཀྱི་མངའ་བདག་ཏུ་གྱུར་པར༔ གཏོར་མ་གཏད་ལ། སྐྱེ་བ་མེད་ཀྱང་མ་འགགས་མདངས༔

༄༅།   །གང་ལ་གང་འདུལ་ཕྲིན་ལས་ཀྱིས༔ འགྲོ་བའི་དོན་ཀུན་འབད་མེད་ཀྱི༔ ལྷུན་གྱིས་གྲུབ་པའི་དབང་ཐོབ་ཤོག༔ རྩ་སྔགས། ཤནྟཾ་
པུཥྚིཾ་ཝ་ཤཾ་མ་ར་ཡ་ཨ་བྷི་ཥིཉྩ་ཧི༔ མེ་ཏོག་འཐོར། ཆོས་ཀྱི་སྲས་ཁྱོད་སྐལ་པ་བཟང་༔ ཆོས་དབྱིངས་ཡེ་ཤེས་དབང་ཐོབ་ཤོག༔ རིམ་གཉིས་ཕྲིན་ལས་རྣམ་
བཞིའི་སྐུར༔ འགྲོ་དོན་འབད་པ་མི་ཞན་ཅིག༔ དེས་གྲུབ་བོ།། ༈ དེས་རྒྱས་པའི་དཀྱིལ་འཁོར་དྲུག་པོ་སོང་ནས། དེ་ནས་གསུམ་པ་དབང་གི་
དཀྱིལ་འཁོར་དྲུག་སྟེ། ད་ལྟའི་ཆོས་རྣམས་ཀུན་ལ་དབང་བའི་ལུང་༔ བཀའ་ཡི་བསྡུ་བ་ཕྱག་ན་རྡོ་རྗེས་སྒྲུབ༔ སྐུ་གསུམ་སྟོན་པའི་ཐེག་དགུའི་ཆོས་རྣམས་
ཀུན༔ བསྡུ་བ་མཆོག་གི་ནུས་པ་འཛིན་པའི་ཕྱིར༔ མ་འོངས་ཆོས་རྣམས་ཀུན་ལ་དབང་བའི་ལུང་༔ མི་ཕམ་མགོན་པོ་བྱམས་པའི་སྐུར་བླང་ངོ་༔ ད་ལྟའི་

སྟོན་པའི་རྒྱལ་ཚབ་རྟེན་འབྲེལ་གྱི༔ དཀྱིལ་འཁོར་ལམ་མཆོག་ཐ་དག་ནུས་པ་འགྲིགས༔ ཤེས་རབ་ཡེ་ཤེས་མཆོག་ལ་དབང་བའི་ཐབས༔ ཕག་མོ་དཀར་
མོ་ཡེ་ཤེས་དབུ་མའི་ཆ༔ ཤེས་རབ་ཕར་ཕྱིན་རྟོགས་པའི་གདེང་ཆེན་རྙེད༔ ཁྱད་པར་གསང་ཆེན་མཆོག་ལ་དབང་བའི་ལུང་༔ གསང་ཆེན་བསྡུ་བ་རྡོ་རྗེ་ཆོས་
ཡིན་ནོ༔ བསོད་ནམས་གནོད་སྦྱིན་གཏེར་འཆང་ཛམ་བྷ་ལ༔ ཕྲིན་ལས་ལྷ་མཆོག་སྒྲོལ་མ་སྔོན་མོས་སྒྲུབ༔ དེ་ལྟར་བསྒྲུབ་པས་སོ་སོར་དབང་ཐོབ་ནས༔ 
དུས་གསུམ་ཆོས་དང་གཟིགས་པའི་ཤེས་རབ་སོགསཿ བསོད་ནམས་ཕྲིན་ལས་དབང་ཐོབ་མངོན་དུ་འགྱུར༔ ཞེས་གསུངས་ཏེ་བསྩལ་བ་ལ༔ དང་པོ་ཕྱག་
ན་རྡོ་རྗེ་ནི། སྐུ་གསུམ་གྱི་སྟོན་པ་དང་འདུ་འབྲལ་མེད་པའི་སྡུད་པ་པོར་མངོན་པར་སྣང་བ་གསང་བ་པའི་བདག་པོ་ཉིད་ལ་བསྙེན་ན། རྒྱུད་སྡེ་མ་ལུས་པའི་

༄༅། །དགོངས་བཅུད་རྟོགས་ནས་ཉན་འཆད་ལ་དབང་བར་འགྱུར་བས་རྒྱ་གར་གྱི་གྲུབ་ཆེན་འཕགས་པ་ཐོགས་མེད་ཀྱིས་གསུང་པ་པདྨ་འབྱུང་གནས་
ཀྱིས་གསལ་བར་མཛད་པ་དེ འི་སྨིན་བྱེད་ཀྱི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི། ཧོ༔ རྡོ་རྗེ་འཛིན་རྒྱལ་དགོངས་སུ་གསོལ༔ སྐུ་གསུམ་ཡེ་
ཤེས་གསང་མཛོད་ནཿ ཇི་ལྟར་བཞུགས་པའི་ཆོས་རྣམས་ཀྱིས༔ བདག་ལ་བྱིན་གྱིས་བརླབ་ཏུ་གསོལ༔ ཞུས་པས་སློབ་དཔོན་གྱིས། ལེགས་འོང་རིགས་ཀྱི་
བུ་ཁྱོད་ཉོན༔ ཆོས་སྐུ་ཀུན་བཟང་རྡོ་རྗེ་འཆང་༔ ལོངས་སྐུ་རྒྱལ་བ་རིགས་ལྔ་སོགས༔ སྤྲུལ་སྐུ་བཅོམ་ལྡན་ཤཱཀྱ་ཐུབ༔ ཀུན་གྱི་གསང་བའི་རྡོ་རྗེ་འཛིན༔
གང་འདིར་གསང་ཆེན་ངེས་པའི་བཅུད༔ སྨིན་གྲོལ་རིམ་གཉིས་ཚུལ་གྱིས་ཟུངས༔ གསང་སྔགས་རྡོ་རྗེ་ཐེག་པའི་བཀའ་རབ་འབྱམས་ཀྱི་སྡུད་པ་པོ་གསང་བའི་

བདག་པོ་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང་། ཡེ་ཤེས་དབབ་པ་ནི། པད་ཟླའི་སྟེང་དུ་ཧཱུྃ་མཐིང་གི་འཕྲོ་འདུས་ཕྱོགས་བཅུ་དུས་བཞིའི་རྒྱལ་བ་
ཐམས་ཅད་ཀྱི་མཁྱེན་རབ་ཡེ་ཤེས་ཐམས་ཅད་བསྡུས་ཏེ། གསང་བའི་བདག་པོ་སྐུ་མདོག་སྔོན་པོ་ཕྱག་གཉིས་ཆོས་འཆད་ཀྱིས་པདྨའི་སྙིང་པོར་རྡོ་རྗེ་དང་དྲིལ་བུ་
བསྣམས་པ་ཞབས་གཉིས་རྡོ་རྗེའི་སྐྱིལ་ཀྲུང་དུ་བཞུགས་པའི་ཐུགས་ཀར་ཟླ་བ་ལ་གནས་པའི་ཧཱུྃ་མཐིང་ལས་འོད་ཟེར་འཕྲོས་པས། ཕྱོགས་བཅུའི་སངས་རྒྱས་ཀྱི་
ཞིང་ནས་གསང་ཆེན་ཡེ་ཤེས་ཀྱི་ངོ་བོའི་རྣམ་པ་རྡོ་རྗེ་སྔོན་པོ་ལྟེ་བར་ཧཱུྃ་ཡིག་གིས་མཚན་པ་གྲངས་མེད་པ་ཆར་བབ་ནས་ཁྱེད་རང་རྣམས་ལ་ཐིམ་པར་བསྒོམ༔ ཧཱུྃ༔
ཕྱོགས་བཅུའི་ཞིང་ཁམས་རབ་འབྱམས་ནས༔ རྒྱལ་བ་སྲས་དང་ཡང་འཁོར་བཅསཿ རྡོ་རྗེ་འཛིན་པའི་སྐུར་བཞེངས་ལ༔ བྱིན་གྱིས་རླབས་ཕྱིར་གཤེགས་སུ་

༄༅། །གསོལ༔ བཛྲ་ས་མ་ཡཱ་ཛ་ཛ༔ བརྟན་པར་བྱ། བུམ་པ་ལྷའི་དཀྱིལ་འཁོར་གྱིས་བསྡུ་བ་པོ་བཞིན་ལུས་སྨིན་པའི། བུམ་པ་ཐོགས་ལ། ཧཱུཾ༔
ཆོས་དབྱིངས་རྒྱལ་བའི་ཞིང་དང་འཇིག་རྟེན་གྱིས༔ རྒྱལ་བའི་ཇི་སྙེད་གསུང་བའི་དཀྱིལ་འཁོར་ལཿ སྙིང་པོ་ཕྱག་ན་རྡོ་རྗེའི་གང་བསྡུ་བ༔ སྐལ་ལྡན་ལུས་
དབང་སྨིན་པའི་ནུས་རྫོགས་ཤོག༔ ཨོཾ་བཛྲ་པཱ་ཎི་ཧཱུྃ་ཕཊ༔ ཀཱ་ཡ་ཨ་བྷི་ཥིཉྩ་ཨོཾ༔ ཐུགས་ཀའི་སྔགས་ཕྲེང་ལས་དེ་འདྲ་བ་ཆད་ཞལ་ནས་ཐོན་ཞལ་དུ་ཞུགས་
ཏེ་ཐུགས་ཀར་འཁོར་བས་བསྡུ་བ་པོ་བཞིན་ངག་སྨིན། ཕྲེང་བ་གཏད་ལ། ཧཱུཾ༔ ཆོས་དབྱིངས་རྒྱལ་བའི་ཞིང་དང་འཇིག་རྟེན་ནས༔ རྒྱལ་བས་ཇི་སྙེད་གསུང་
པའི་ཆོས་ཕུང་གི གསུང་རབ་ཕྱག་ན་རྡོ་རྗེས་གང་བསྡུ་བ༔ སྐལ་ལྡན་ངག་ལ་སྨིན་པའི་ནུས་རྫོགས་ཤོག༔ རྩ་སྔགས། ཝཱཀྐ་ཨ་བྷི་ཥིཉྩ་ཨཱ༔ རྡོ་རྗེ་འཕྲོས་

སྙིང་ཁར་ཐིམ་པས་བསྡུ་བ་པོ་བཞིན་ཡིད་སྨིན། རྡོ་རྗེ་སྙིང་ཁར་བཞག་ལ། ཧཱུཾ༔ ཆོས་དབྱིངས་རྒྱལ་བའི་ཞིང་དང་འཇིག་རྟེན་གྱི༔ རྒྱལ་བ་རྣམས་ཀྱི་མཁྱེན་རབ་
རླབས་པོ་ཆེ༔ དགོངས་པ་ཡོངས་རྫོགས་གསང་ཆེན་རིགས་གཅིག་གི༔ སྐལ་ལྡན་ཡིད་ལ་སྨིན་པའི་དབང་རྫོགས་ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུྃ༔
བརྟེན་གཏོར་ལྷའི་ངོ་བོ་གཏད་པས་གསང་མཛོད་འཛིན་པའི་ཕྲིན་ལས་དང་ལྡན་པའི་བཀའ་གཏད༔ གཏོར་མ་སྤྱི་བོར་བཞག་ལ། ཧཱུྃ༔ དེ་ལྟར་རྒྱལ་བའི་གསང་ཆེན་
རིགས་འདུས་ཀྱིསཿ ལུས་ལ་ལྷ་དང་ངག་ལ་སྔགས་ཀྱི་དབང་༔ ཡིད་ཀྱི་ཏིང་འཛིན་རོལ་པའི་ཡོན་ཏན་གྱི༔ ཕྲིན་ལས་ཡོངས་རྫོགས་སློབ་མའི་རྒྱུད་ལ་ཞུགས༔
སྐལ་ལྡན་འགྲོ་བའི་དཔལ་ལ་སྤྱོད་པར་ཤོག༔ རྩ་སྔགས། ཀ་ཡ་ཝཱཀྐ་ཙིཏྟ་ཨ་བྷི་ཥིཉྩ་ཧཱུྃ༔ དེས་གྲུབ་བོ།། ༈ གཉིས་པ་བྱམས་མགོན་ནི༔ མ་འོངས་པའི་

༄༅། །སངས་རྒྱས་རྣམས་ཀྱི་ཆོས་ཀྱི་མཛོད་འཛིན་པ་དང་༔ ད་ལྟར་གྱི་དཀྱིལ་འཁོར་སྒོམ་པ་ཐ་དག་གི་འབྲས་བུ་མྱུར་དུ་སྨིན་ཕྱིར་འཕགས་པ་
ཐོགས་མེད་ཀྱིས་གསུང་པ་ཨོ་རྒྱན་རིན་པོ་ཆེས་རྡོ་རྗེ་སྙིང་པོའི་ཡན་ལག་གི་ཚུལ་དུ་གསུང་སྟེ། གཏེར་ཆེན་ཉིད་ཀྱིས་ཀྱང་གོང་འོག་གཉིས་ཀྱི་ཤོག་སེར་ཕབ་མ་ཐག་ཏུ་
གཉིས་ཀའི་ཞལ་གཟིགས་པ་བྱིན་རླབས་ཁྱད་པར་དུ་འཕགས་པ་སློབ་དཔོན་ཐོགས་མེད་ཀྱི་དགོངས་པ་པདྨ་འབྱུང་གནས་ཀྱིས་གསུང་པ་དེའི་སྨིན་བྱེད་ཀྱི་ཆེད་དུ་མཎྜལ་
ཕུལ་ནས་གསོལ་བ་འདེབས་པ་ནི། ཨེ་མ་རྒྱལ་ཚབ་བླ་མ་རྗེ༔ འབྱུང་འགྱུར་སངས་རྒྱས་བྱམས་མགོན་གྱིས༔ བདག་ལ་བྱིན་གྱིས་བརླབས་པ་དང་༔ དེ་
ཡི་ཆོས་ཀྱི་ཕུང་པོ་ཀུན༔ བདག་ལ་དབང་བར་མཛད་དུ་གསོལ༔ ཞེས་ཞུས་པས། བླ་མས། ལེགས་སོ་བུ་ཁྱོད་སྐལ་བ་བཟང་༔ སླད་ནས་བྱོན་པའི་བཅོམ་ལྡན་

འདས་པ༔  བྱམས་པས་དེང་འདིར་བྱིན་རླབས་ཤིང་༔  དེ་ཡི་ཆོས་ཀྱི་ཕུང་པོ་ཀུན༔  དབང་བའི་འབྲས་བུ་མངོན་པར་བྱ༔   རྗེ་བཙུན་བྱམས་པ་མགོན་པོ་ལ་
སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང་། མི་ཕམ་མགོན་ལ་སྐྱབས་སུ་མཆི༔ སྡིག་པ་ཐམས་ཅད་སོ་སོར་བཤགས༔ དགེ་བ་ཀུན་ལ་རྗེས་ཡི་
རང་༔ སངས་རྒྱས་བྱང་ཆུབ་བདག་གིས་བཟུང་༔ མཻཾཿ ཁྱེད་རང་རྣམས་དམ་ཚིག་གི་རྗེ་བཙུན་མགོན་པོ་སྐུ་མདོག་སེར་པོ་རྩ་ཞལ་མཁྱེན་ལྡན་གྱི་ངུར་སྨྲིག 
གཡས་ཞལ་བརྩེ་བས་དམར་པོ༔ གཡོན་ཞལ་ཆགས་པས་སྔོ་བ༔ ཕྱག་བཞི་ཆོས་འཆད་དང་མཆོད་སྦྱིན་དང་ཀླུ་ཤིང་འཛིན་པ༔ དར་དང་རིན་པོ་ཆེས་བརྒྱན་
པ༔  རྡོ་རྗེའི་སྐྱིལ་ཀྲུང་དུ་བཞུགས་པར་བསྒོམས་ཤིག༔  སློབ་མའི་དད་པའི་ཤུགས་བསྐྱེད་པ་དང་བདག་མདུན་གྱི་ཐུགས་ཀའི་འོད་ཟེར་གྱིས་ཡེ་ཤེས་པ་སྤྱན་

༄༅། །དྲངས་ཏེ་ཐིམ༔ མཻཾ༔ ཕྱོགས་བཅུའི་རྒྱལ་བ་རྒྱལ་སྲས་མ་ལུས་ཀུན༔ རྗེ་བཙུན་བྱང་ཆུབ་སེམས་དཔའི་སྐུར་བཞེངས་ལ༔ དེང་
འདིར་དབང་བསྐུར་བྱིན་གྱིས་རླབས་ཕྱིར་དུ༔ ཐོགས་མེད་མྱུར་དུ་གནས་འདིར་གཤེགས་སུ་གསོལ༔ བཛྲ་ས་མ་ཡ་ཛ་ཛ༔ བརྟན་པར་བྱ། སློབ་མའི་སྣང་བ་
དང་གཉིས་སུ་མེད་པའི་ཡི་གེ་མེ་ཅིག་ཡུན་རིང་པོར་བསྒོམ་མོ༔ དེས་ཀྱང་རྒྱུད་བྱིན་གྱིས་རླབས་པར་འགྱུར་རོ༔ བུམ་པའི་དབང་གིས་ལྷ་ཚོགས་མ་ལུས་པའི་
སྐུའི་དབང་ཐོབ༔ བུམ་པ་ཐོགས་ལ། མཻཾ མི་ཕམ་མགོན་པོ་རྒྱལ་བ་བྱམས་པ་དང་༔ དེ་ལས་བྱུང་བའི་དཀྱིལ་འཁོར་ཐ་དག་གི༔ ལྷ་ཚོགས་མ་ལུས་འདུས་
པའི་དབང་མཆོག་འདི༔ སྐལ་ལྡན་རྗེས་འཇུག་རྣམས་ཀྱིས་ཐོབ་པར་ཤོག༔ ཨོཾ་མཻཾ་མེ་ཏྲི་ཡ་སྭཱ་ཧཱ༔ ཀཱ་ཡ་ཨ་བྷི་ཥིཉྩ་ཨོཾ༔ ཐུགས་ཀའི་སྔགས་ཕྲེང་ལས་

དེ་འདྲ་བ་ཆད་ཞལ་ནས་ཐོན་ཞལ་དུ་ཞུགས་ཏེ་ཐུགས་ཀར་འཁོར་བས་ཆོས་ཕུང་ཡོངས་རྫོགས་ཀྱི་གསང་དབང་ཐོབ༔ ཕྲེང་བ་གཏད་ལ༔ མཻཾཿ མི་ཕམ་མགོན་པོའི་
ཞལ་ནས་གསུངས་པ་དང་༔ བྱིན་གྱིས་བརླབས་དང་རྗེས་སུ་གནང་བ་ཡི༔ གསུང་གི་ཆོས་ཀྱི་ཕུང་པོ་ཡོངས་རྫོགས་ཀྱི༔ དབང་མཆོག་རྗེས་འཇུག་ངག་གིས་
ཐོབ་པར་ཤོག༔ རྩ་སྔགས། ཝཱཀྐ་ཨ་བྷི་ཥིཉྩ་ཨཱ༔ རྡོ་རྗེ་འཕྲོས་སྙིང་གར་ཐིམ་པས་ཐབས་དང་ཤེས་རབ་ཏིང་འཛིན་གྱི་སྒོ་མཁྱེན་ནུས་བརྩེ་བ་སོགས་ཀྱི་ཐུགས་
དབང་ཐོབ། རྡོ་རྗེ་སྙིང་ཁར་བཞག་ལ༔ མཻཾཿ རྒྱལ་བ་བྱམས་པའི་ཐབས་ཤེས་ཏིང་ངེ་འཛིན༔ མཁྱེན་བརྩེ་ནུས་པའི་ཕྲིན་ལས་རིག་མདངས་ཀྱི༔ དབང་མཆོག་
རྗེས་འཇུག་སེམས་ཀྱིས་ཐོབ་ནས་ནི༔ བཅོམ་ལྡན་འདས་དང་གོ་འཕང་མཉམ་པར་ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུྃ༔ ཀླུ་ཤིང་གི་སྡོང་པོ་མེ་ཏོག་སེར་པོས་

༄༅། །བརྒྱན་པ་འཕྲོས་ལག་ཏུ་ཐིམ་པས་ཡོན་ཏན་དང་ཕྲིན་ལས་ཡོངས་རྫོགས་ཀྱི་དབང་ཐོབ། ཀླུ་ཤིང་གི་སྡོང་པོ་མེ་ཏོག་སེར་པོ་དང་བཅས་པ་ཐོགས་ལ། མཻཾཿ
བྱང་ཆུབ་སེམས་ཀྱི་ཆུ་ཡི་བསྐྱེད་པ་ཡི༔ ཆོས་ཀྱི་ཕུང་པོ་རྒྱས་པའི་སྡོང་པོ་ལ༔ ཕྲིན་ལས་སྣ་ཚོགས་ཀླུབས་པའི་ལོ་མ་དང་༔ གྲུབ་པ་འབྲས་བུ་གསལ་བའི་མེ་ཏོག་
འབྲས༔ ཡོན་ཏན་ཕྲིན་ལས་ཡོངས་རྫོགས་དབང་ཐོབ་ཤོག༔ ཨོཾ་མཻཾ་མེ་ཏྲི་ཡ་སྭཱ་ཧཱ༔ སརྦ་ཨ་བྷི་ཥིཉྩ་ཧྲི༔ ཡེ་དྷརྨཱས་མེ་ཏོག་འཐོར། བརྟན་པར་བྱེད༔ དེས་གྲུབ་བོ།
༈ གསུམ་པ་ཕག་མོ་དཀར་མོ་ནི། ཤེས་རབ་མཆོག་ཏུ་བསྐྱེད་པས་ཆོས་ལ་ལྟ་བའི་མིག་ཡངས་ཤིང་། བློ་གྲོས་ཀྱི་སྤོབས་པ་སྩོལ་བྱེད་ནི། ཤེས་རབ་མ་
ནི་ཤེས་རབ་སྩོལ་བའི་ལྷ༔ བདེ་ཆེན་ཡེ་ཤེས་མཆོག་དང་མཁྱེན་བརྩེའི་གཏེར༔ གང་གི་རྒྱུད་ལ་མངོན་དུ་གྱུར་པ་ཡི༔ སྒྲུབ་པའི་མན་ངག་རྡོ་རྗེ་པདྨས་སྨྲ༔

ཞེས་གསུང་པའི་ཕག་མོ་དཀར་མོས་རྗེས་སུ་གནང་བའི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི། ཨེ་མ་རྡོ་རྗེ་འཛིན་རྒྱལ་དགོངས༔ ཆོས་ལ་ལྟ་བའི་མིག་
ཡངས་ཤིང་༔ བློ་གྲོས་སྤོབས་པ་ཆེ་བ་ཡི༔ ཆོས་དབྱིངས་གྲུབ་པ་མཆོག་འདོད་ན༔ གོ་འཕང་མགོན་པོས་སྩལ་དུ་གསོལ༔ ཞུས་པས་བླ་མས། འོ༔ ཆོས་
དབྱིངས་རང་སྣང་ཡེ་ཤེས་ཏེ༔ ཆོས་དབྱིངས་ཡེ་ཤེས་ཕར་ཕྱིན་མཿ ཕག་མོ་དཀར་མོ་མཆོག་ཡིན་ཏེ༔ དེ་ཡི་དངོས་གྲུབ་སྦྱིན་པར་བྱ༔ མཁའ་འགྲོ་རྡོ་རྗེ་
ཕག་མོ་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང་། དུང་ཞལ་གྱི་ཆུ་བླུད་ལ༔ ཧོ༔ ཆོས་དབྱིངས་ཡེ་ཤེས་གསང་ཆེན་ཏེ༔ གསང་བ་འཆལ་བར་མི་
རུང་ངོ་༔ དམ་མེད་རྣ་བར་མི་སྒྲོགས་པའི༔ གསང་ཆེན་འཛིན་ཕྱིར་རྟེན་འབྲེལ་ཆེ༔ ཡེ་ཤེས་དབབ་པ་ནི། པད་ཉིའི་སྟེང་དུ་ཧཱིདཀར་པོའི་འཕྲོ་འདུས་དེ་བཞིན་

༄༅། །གཤེགས་པ་ཐ་དག་གི་མཁྱེན་ནུས་བསྡུས་ཏེ༔ ཕག་མོ་དཀར་མོ་ཞལ་གཅིག་ཕྱག་གཉིས་སྤྱན་གསུམ་མཆེ་བཞི་གཙིགས་ཤིང་ཁྲོ་འཛུམ་གྱི་
ཉམས་ཅན་རྡོ་རྗེ་རྩེ་ལྔ་ཕྱར་ཞིང་དུང་ཁྲག་ཐུགས་ཀར་བཟུང་བ། རལ་པ་ཟུར་ཕུད་ཅན་ཐོད་པ་སྐམ་རློན་དང་རྡོ་རྗེ་དང་མེ་ཏོག་གི་ཕྲེང་བས་མཛེས་པ། གྲུ་མོར་
ཁ་ཊཾ་ཀ་བསྣམས་པ་གཡོན་བརྐྱང་བའི་གར་གྱིས་རོལ་པའི་ཐུགས་ཀར་ཧཱིདཀར་པོས་མཚོན་པའི་འོད་ཟེར་དཔག་ཏུ་མེད་པ་རྒྱལ་བའི་ཞིང་ཁམས་སུ་འཕྲོས་པས་སངས་
རྒྱས་བྱང་སེམས་ཐམས་ཅད་ཀྱི་ཐུགས་རྗེ་ཤེས་རབ་ཀྱི་ཆ་ཧྲཱིཿདཀར་པོའི་རྣམ་པ་གྲངས་མེད་པ་བྱོན་ནས་ལུས་ལ་ཐིམ་པར་སྒོམས༔ ཧྲཱིཿ སྐྱེ་མེད་ཀློང་ལས་སྐྱེ་བའི་
སྐུར་སྣང་བའི༔ མཁྱེན་བརྩེ་ཟླ་བའི་གཟུགས་ཀྱི་ཐུགས་རྗེའི་མདངས༔ བདག་སོགས་དད་པའི་ཆུ་སྣོད་ལས་མངོན་པར༔ དབང་བསྐུར་མཆོག་གི་ཞལ་བཟང་

མྱུར་དུ་སྟོན༔ ཆོས་དབྱིངས་སྐུར་སྣང་གཤེགས་བཞུད་མི་མངའ་ཡང་༔ ཐུགས་རྗེ་བརྩེ་བ་ཆེན་པོའི་སྐུར་བཞེངས་ལ༔ དད་པའི་ཡུལ་དུ་མངོན་པར་གཤེགས་
སུ་གསོལ༔ རྣལ་འབྱོར་བྱིན་གྱིས་རླབས་ཕྱིར་མཁྱེན་བརྩེས་བྱོན༔ བཛྲ་ས་མ་ཡ་ཛ་ཛ༔ བརྟན་པར་བྱ། བུམ་པ་དཀྱིལ་འཁོར་རྫོགས་པས་ཕུང་ཁམས་ལྷ་རུ་
སྣང་བའི་དབང་། བུམ་པ་ཐོགས་ལ། ཧཱུྃ་ཧཱུྃ༔ ཡེ་ཤེས་ཤེས་རབ་དཀར་པོ་ཡི༔ ཡེ་ཤེས་གསང་ཆེན་འདུས་པ་ཡི༔ སྐལ་ལྡན་ལུས་ལ་དབང་བསྐུར་བས༔
ཕུང་པོ་ལྷ་དང་དབྱེར་མེད་ཤོག༔ ཨོཾ་ཨཱཿཧྲཱིཿཧཱུཾ༔ ཀཱ་ཡ་ཨ་བྷི་ཥིཉྩ་ཨོཾ༔ སྔགས་ཕྲེང་འཁོར་བ་བསྟིམ་ཞིང་བདུད་རྩི་བླུད་པས༔ རྩེ་ཁམས་སྔགས་སུ་སྣང་
བའི་དབང་༔ ཕྲེང་བ་གཏད་བདུད་རྩི་བླུད་དེ། ཧྲཱི༔ གསང་ཆེན་གསང་བའི་རྒྱུད་ཀྱི་བཅུད༔ རིགས་སྔགས་འདྲེས་པ་མཆོག་གི་བཅུད༔ སྐལ་ལྡན་ངག་ལ་དབང་

༄༅། །བསྐུར་བས༔ རྩ་ཁམས་སྔགས་དང་དབྱེར་མེད་ཤོག༔ རྩ་སྔགས། ཝཱཀྐ་ཨ་བྷི་ཥིཉྩ་ཨཱ༔ དྲིལ་བུའི་སྒྲ་དབྱངས་ཀྱི་བརྡས་དུས་གསུམ་
སྐྱེ་འགགས་གནས་གསུམ་དང་བྲལ་བའི་སེམས་རིག་སྟོང་དུ་རྟོགས་པའི་དབང༌། དྲིལ་བུ་གཏད་ལ། ཧྲཱིཿ འདི་ནི་ཤེས་རབ་མཆོག་གི་སྒྲ༔ འགྲོ་འོང་གནས་
འཇུག་ཡེ་ཤེས་མཚོན༔ སྐལ་ལྡན་ཡིད་ལ་དབང་བསྐུར་བས༔ རྩ་རླུང་སྣང་སྟོང་དབྱེར་མེད་ཤོག་རྩ་སྔགས། ཙིཏྟ་ཨ་བྷི་ཥིཉྩ་ཧཱུྃ༔ རིལ་བུ་གཏད་ལ། ཧྲཱིཿ
བརྟེན་ལ་སྔགས་ཀྱི་རྩལ་འབྱིན་ཅིང་༔ རིག་མདངས་འཕྲོ་འདུའི་བཅུད་དབབ་པའི༔ ཡོན་ཏན་ཕྲིན་ལས་ལྷུན་གྲུབ་འདི༔ སྐལ་ལྡན་བུ་ཡི་སྤྱོད་པར་བྱོས
རྩ་སྔགས། ཀ་ཡ་ཝཱཀྐ་ཙིཏྟ་ཨ་བྷི་ཥིཉྩ་ཧྲཱིཿ ཚིག་གིས་མཚོན་པ་ནི༔ ཨེ་མ་སྐལ་ལྡན་བློ་གྲོས་ལྡན༔ ཤེས་རབ་ཡོན་ཏན་ཀུན་གྱི་གཞི༔ ཤེས་རབ་ལས་བྱུང་

རང་བྱུང་བ༔ སྣང་སྟོང་བདེ་བ་ཆེན་པོའི་སྐུ༔ མ་ཡེངས་རྒྱུན་དུ་སྐྱོང་བ་གཅེསཿ ཨ་ཕཊ༔ བརྟེན་གཏོར་མཁའ་འགྲོའི་ངོ་བོ་གཏད་པས་ཕྲིན་ལས་རབ་
འབྱམས་ཀྱི་བཀའ་གཏད་པར་མོས༔ གཏོར་མ་སྤྱི་བོར་བཞག་ལ༔ ༔ ཐབས་ཀྱི་སྤྱོད་པས་འགྲོ་བའི་དོན༔ ཤེས་རབ་ལས་བྱུང་ཡེ་ཤེས་ཀྱིས༔ སངས་རྒྱས་ཕྲིན་
ལས་རྫོགས་མཛད་པ༔ ལྷུན་གྱིས་གྲུབ་པར་བྱ་བ་བྱོསཿ ཞེས། ཡེ་དྷརྨཱས་མེ་ཏོག་འཐོར༔ དེས་གྲུབ་བོ།། ༈ བཞི་པ་རྡོ་རྗེ་ཆོས་ནི༔ ཀུན་བཟང་ཆེ་མཆོག་
ཧེ་རུ་ཀ་ཉིད་སྡུད་པ་པོར་སྟོན་པ་འདི་ཉིད་ཀྱི་བསྙེན་སྒྲུབ་ཉམས་སུ་བླང་བས་སྒྲུབ་སྡེ་ཐ་དག་གི་རྒྱུད་དོན་ལ་དབང་སྟེ༔ རྟག་ཏུ་སྒོམ་བཟླས་འདི་བརྩོན་པས༔ རྡོ་རྗེ་
ཆོས་བཞིན་མངོན་དུ་འགྱུར༔ ཞེས་གསུང་སྟེ་ཐུགས་རྗེའི་བུམ་བཟང་ལས་ཕྱུངས་བའི་སྨིན་བྱེད་ཀྱི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ་རིག་

༄༅། །འཛིན་བླ་མ་དགོངས༔ ཕྱོགས་བཅུ་རྒྱལ་བའི་ཡེ་ཤེས་བཅུད༔ རྡོ་རྗེ་ཆོས་ཀྱིས་བྱིན་རླབས་པའི༔ དབང་མཆོག་དམ་པ་བདག་ལ་
སྩོལ༔ ཞུས་པས། སློབ་དཔོན་གྱིས༔ ཧོ༔ དུས་གསུམ་རྒྱལ་བ་རྒྱལ་སྲས་ཀྱི༔ ཡེ་ཤེས་གཅིག་ཏུ་དབབ་པའི་བདག༔ རྡོ་རྗེ་ཆོས་ཀྱི་དབང་བསྐུར་སྦྱིན༔ འདི་
ལ་བདེ་གཤེགས་བཅུད་འདུས་སོ༔ སྒྲུབ་སྡེ་དགུའི་མངའ་བདག་རིག་འཛིན་ཆེན་པོ་རྡོ་རྗེ་ཆོས་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང་། ཡེ་ཤེས་
དབབ་པ་ནི། ཁྱེད་རང་རྣམས་རྣམ་སྣང་གི་ཆོས་བདུན་དང་ལྡན་པསཿ གང་ཤར་རང་གྲོལ་ཡེ་ཤེས་ཀྱི་དོན་ལ་ལྟོས་ཤིག༔ སློབ་དཔོན་གྱིས་དྲིལ་བུ་བསིལ་བཞིན་པས། ཨེ་
མ་སྐལ་ལྡན་རིགས་ཀྱི་བུ༔ ངོ་བོར་འཁྲུལ་པ་མི་མངའ་ཡང་༔ རང་མདངས་མཐོང་བ་ངོ་མཚར་ཆེ༔ ཚིག་དང་སྤྱོད་པ་མི་རྟོག་ཀྱང་༔ མངོན་རྟོགས་གདེང་

ཐོབ་ངོ་མཚར་ཆེ༔ ཀ་དག་རྩོལ་སྒྲུབ་ལས་འདས་ཀྱང་༔ རླུང་རིག་ཚང་ཟད་ངོ་མཚར་ཆེ༔ ཐེག་པའི་ལམ་རིམ་མཐའ་ཡས་ཀྱང་༔ གཅིག་ཆར་རྫོགས་པ་
ངོ་མཚར་ཆེ༔ ལྷ་ཡི་རྣམ་གྲངས་མཐའ་ཡས་ཀྱང་༔ རྡོ་རྗེ་ཆོས་མཐོང་ངོ་མཚར་ཆེ༔ བརྟན་པར་བྱ། བུམ་པའི་ལྷ་ཚོགས་ཀྱི་ཐུགས་རྗེའི་ཆུས་ལུས་སྨིན་ཏེ་སྐུའི་
འགྲོ་དོན་ནུས། བུམ་པ་ཐོགས་ལ། ཧྲཱིཿ བུམ་པ་ལྷ་གནས་གཞལ་ཡས་ཁང་༔ ལྷ་ཚོགས་ཡེ་ཤེས་ཐུགས་རྗེའི་ཆུ༔ ལུས་དབང་སྨིན་ཅིང་ལྷར་གྲོལ་ནས༔ 
སྐུ་ཡི་འགྲོ་དོན་ལྷུན་གྲུབ་ཤོག༔ ཨོཾ་ཨཱ༔ཧཱུྃ་བཛྲ་དྷརྨཱ་ཧཱིཀཱ་ཡ་ཨ་བྷི་ཥིཉྩ་ཨོཾ༔ བྱང་སེམས་བདུད་རྩིའི་རྩ་རླུང་ཁམས་རྣམས་སྨིན་ཏེ་གསུང་གི་འགྲོ་དོན་ནུས། བྷནྡྷ་
བདུད་རྩི་གཏད་ལ། དྷཱི༔ ཡེ་ཤེས་ཐབས་ཤེས་འདྲེས་པའི་བཅུད༔ སྔགས་ཀྱི་གསང་ཆེན་བདུད་རྩི་ཡིས༔ ངག་སྨིན་གསང་སྔགས་རླུང་ཁམས་རྩལ་གྲོལ་ནས།

༄༅། །གསུང་གིས་འགྲོ་དོན་ལྷུན་གྲུབ་ཤོག༔ རྩ་སྔགས། ཝཱཀྐ་ཨ་བྷི་ཥིཉྩ་ཨཱ༔ མེ་ལོང་སིནྡྷུ་ཤེས་རབ་མའི་མཁའ་དབྱིངས་ཧཱིཝཡིས་མཚན་པའི་
བརྡས་ཤེས་རབ་ལས་བྱུང་བའི་བདེ་བས་བསྐུལ་བའི་དཔེ་དོན་གྱི་ཡེ་ཤེས་རྟོགས་ཏེ་ཐུགས་ཀྱི་འགྲོ་དོན་ནུས། མེ་ལོང་སིནྡྷ་ར་ཧྲཱིས་མཚན་པ་གཏད་ལ༔ བྱང་ཆུབ་སེམས་ཀྱི་
རྟེན་གྱི་དཀྱིལ་འཁོར་ལ༔ ཤེས་རབ་ལས་བྱུང་ཡེ་ཤེས་བདེ་བ་ཆེ༔ ཡིད་སྨིན་དགའ་བཞི་མཆོག་གི་རྒྱུད་གྲོལ་ཏེ༔ དགོངས་པས་ལྷུན་གྲུབ་འགྲོ་དོན་ཡོངས་
རྫོགས་ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུྃ༔ མེ་ལོང་ཤེལ་རྡོའི་བརྡས་རྡོ་རྗེ་ཆོས་རང་རིག་ལས་མ་འདས་པའི་དོན་རྟོགས་ཏེ་དབྱེར་མི་ཕྱེད་པར་མོས༔ མེ་ལོང་
ཤེལ་རྡོ་གཏད་ལ། ཨ སྐྱེ་མེད་ཡེ་ཤེས་འགག་པ་མེད༔ འཛིན་མེད་འགྲོ་དོན་གནས་བྲལ་བའི༔ བདེ་སྟོང་འཁོར་ཡུག་རོལ་པ་ཆེར༔ ཡེངས་མེད་རྡོ་རྗེ་ཆོས་

སྐྱོངས་ཤིག༔ ཨ་ཕཊ༔ དེས་གྲུབ་བོ།། ༈ ལྔ་པ་རྗེ་བཙུན་སྒྲོལ་མ་ནི༔ ཕྱོགས་དུས་ཀྱི་རྒྱལ་བ་ཐམས་ཅད་ཀྱི་བྱ་བ་གྲུབ་པའི་ཡེ་ཤེས་ཀྱི་རྩལ་ལས་འཕྲོས་
པའི་ཕྲིན་ལས་ཀྱི་ནུས་པ་འཛིན་པ་སྟེ། རྒྱལ་བ་ཐམས་ཅད་ཀྱི་ཕྲིན་ལས་ལ་དབང་བསྒྱུར་ནས་གཞན་དོན་འབད་མེད་དུ་འབྱུང་བའི་ཕྱིར་གཏེར་དུ་སྦས་པ་ཉིད་ཀྱི་རྗེས་
གནང་གི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཕྲིན་ལས་མ་དང་དབྱེར་མེད་པའི༔ འདྲེན་པ་རིན་ཆེན་དགོངས་སུ་གསོལ༔ བཅོམ་ལྡན་འདས་
མའི་རྗེས་གནང་གི༔ བདག་ལ་འཇུག་པ་སྩལ་དུ་གསོལ༔ སློབ་དཔོན་གྱིས། ཧོ༔ སངས་རྒྱས་ཀུན་གྱི་ཕྲིན་ལས་དབང་༔ ནུས་པ་འཛིན་མའི་བཅོམ་ལྡན་
མའི༔ དཀྱིལ་འཁོར་མཆོག་གི་བཅུད་བླངས་པས༔ གོ་འཕང་བདེ་བླག་ཉིད་དུ་འགྲུབ༔ འཕགས་མ་སེང་ལྡེང་ནགས་ཀྱི་སྒྲོལ་མ་ལ་སྐྱབས་སུ་འགྲོ་ཞིང་སེམས་

༄༅།   །བསྐྱེད་དེ་སྔགས་སྡོམ་བླང་། ཡེ་ཤེས་དབབ་པ་ནི། པད་ཟླའི་སྟེང་དུ་ཏཱཾ་ཡིག་ལྗང་གུའི་འཕྲོ་འདུས་རྒྱལ་བ་སྲས་བཅས་ཀྱི་ཕྲིན་ལས་མི་ཟད་པ་
རྒྱན་གྱི་འཁོར་ལོའི་ངོ་བོ་གཅིག་ཏུ་འདུས་པ་ལས་རྗེ་བཙུན་འཕགས་མ་སྒྲོལ་མ་བྱ་བ་གྲུབ་པའི་རང་མདངས་ལྗང་གུར་གནས་པ༔ ཕྱག་གཡས་མཆོད་སྦྱིན་དང་གཡོན་
ཨུཏྤལ་སྙན་གྱི་ཐད་དུ་ཁ་བྱེ་བ་བསྣམས་པ་ཞབས་བརྐྱང་བསྐུམ་གྱིས་རོལ་པ་ཐུགས་ཀར་ཟླ་བའི་སྟེང་དུ་ཧཱུྃ་ལྗང་གུར་གསལ་བར་གྱུར། སློབ་མའི་དད་པའི་ཤུགས་
བསྐྱེད་པ་དང་བདག་མདུན་གྱི་ཐུགས་ཀའི་འོད་ཟེར་གྱིས་ཡེ་ཤེས་པ་སྤྱན་དྲངས་ཏེ། ཧྲཱིཿ སྒྲུབ་མཆོག་མྱུར་འགྲུབ་མགོན་ཞིང་གསོལ་བཏབ་ཅིང་༔ བྱིན་རླབས་
བསྐུལ་ཕྱིར་གཤེགས་སུ་གསོལ་བའི་ལྷ༔ འཕགས་པའི་ཐུགས་རྗེའི་ཕྲིན་ལས་བཅོམ་ལྡན་མ༔ གར་བཞུགས་དག་པའི་ཞིང་ནས་འདིར་གཤེགས་ཤིག༔ ཨོཾ་

ཨཱརྱ་ཏ་རེ་བཛྲ་ས་མ་ཡ་ཛ་ཛ༔ བརྟན་པར་བྱ། བུམ་པ་ལྷའི་དཀྱིལ་འཁོར་གྱིས་ལུས་ལ་ལྷའི་བསྐྱེད་པའི་ས་བོན་བཞག༔ བུམ་པ་ཐོགས་ལ། རྟེན་གྱི་བུམ་པར་བརྟེན་
པ་ལྷ་ཡི་བཅུད༔ སྐལ་ལྡན་ལྕེ་ཡི་རེག་བྱས་མྱོང་བ་ཡིས༔ ལུས་ཀྱི་རྒྱུད་ལ་བཅུད་ཀྱི་ས་བོན་བཞིན༔ ཡི་དམ་བསྐྱེད་པའི་དབྱེར་མེད་གྲོལ་བར་བྱོས༔ རྩ་
སྔགས། ཀཱ་ཡ་ཨ་བྷི་ཥིཉྩ་ཨོཾ༔ ཐུགས་ཀའི་སྔགས་ཀྱི་ཕྲེང་བ་འཕྲོས་ཞལ་དུ་བརྒྱུད་ཐུགས་ཀར་ཐིམ་པས་ངག་ལ་བཟླས་པ་སྔགས་ཀྱི་ས་བོན་བཞག བཟླས་ལུང་
སྦྱིན་པ་ནི། ་ངག་གི་བུམ་པར་སྔགས་ཀྱི་བདུད་རྩིའི་རྒྱུན༔ སྐལ་ལྡན་རྣ་དབང་ལྕེ་ཡིས་མྱོང་བ་ཡིས༔ གོ་བ་དབང་པོའི་ཡུལ་ལ་ས་བོན་བཞིན༔ གསང་སྔགས་
བཟླས་པ་ལོངས་སྐུར་གྲོལ་བར་ཤོག༔ ཨོཾ་ཨཱརྱ་ཏཱ་རེ་ཏུཏྟ་རེ་ཏུ་རེ་སྭཱ་ཧཱ༔ གསུམ་བཟློས། ཝཱཀྐ་ཨ་བྷི་ཥིཉྩ་ཨཱ༔ དབྱངས་གསལ་ཡེ་དྷར་གྱིས་བརྟན་པར་བྱ། ཤེལ་དང་རྡོ་

༄༅།  །རྗེའི་རྫས་ཀྱི་དོན་དམ་པའི་སྒྲོལ་མ་རང་རྒྱུད་ལ་གནས་པའི་རྟོགས་པའི་ས་བོན་བཞག ཤེལ་དང་རྡོ་རྗེ་སྙིང་ཁར་བཞག་ལ། ཨཱཿ ཚིག་གི་དོན་
དམ་ཀློང་དུ་གྱུར་པ་ཡི༔ རྟོགས་པའི་དོན་ལ་མཚན་མས་མ་བསྒྲིབ་པར༔ བདེ་ཀློང་རྟོགས་པ་རང་ལ་རྙེད་པ་ཡི༔ དབྱེར་མེད་སྣ་ཚོགས་རང་གྲོལ་རྟོགས་པར་
ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུྃ༔ སྐུ་གྲངས་མེད་པ་འཕྲོས་གནས་གསུམ་དུ་ཐིམ་པས་ཡོན་ཏན་དང་ཕྲིན་ལས་མཉམ་པའི་ས་བོན་བཞག རྗེ་བཙུན་མའི་སྐུ་
གཏད་ལ། ཧཱཾཿ རྒྱལ་བའི་ཡུམ་གྱུར་ཕྲིན་ལས་བདག༔ རྗེ་བཙུན་སྒྲོལ་མ་ཇི་ལྟ་བུའི༔ ཕྲིན་ལས་ལྷུན་གྱིས་གྲུབ་པ་ཡི༔ འཕགས་མ་ཅི་འདྲ་དེ་འདྲར་ཤོག༔
རྩ་སྔགས། ཀཱ་ཡ་ཝཱཀྐ་ཙིཏྟ་ཨ་བྷི་ཥིཉྩ་ཧཱུྃ༔ མེ་ཏོག་འཐོར། དེང་ནས་བརྩམ་སྟེ་བུ་ཁྱོད་ཀྱི༔ ཕྲིན་ལས་རྣམ་བཞི་གང་འདུལ་གྱིས༔ བསྙེན་སྒྲུབ་ཡན་ལག་འགྲོ་བ་བྱེད།

ཡིས༔ མ་ལུས་ལྷུན་གྱིས་གྲུབ་པར་ཤོག༔ དེས་གྲུབ་བོ།། ༈ དྲུག་པ་ཛམ་བྷ་ལ་ནི། སྙིགས་མའི་དུས་འདིར་འགྲོ་བ་མི་དགེ་ཁོ་ནར་སྤྱོད་པས་དཀར་
ཕྱོགས་ཀྱི་ལྷ་ཀླུ་དག་གིས་མཐུན་རྐྱེན་གཡེལ་ཞིང་༔ ནག་ཕྱོགས་དག་གིས་སྐྱེ་རྒུའི་དཔལ་གཡང་དང་སའི་བཅུད་ཉམས་པར་བྱས་པས་འགྲོ་བ་སྡུག་བསྔལ་བར་
གཟིགས་ནས་གཏེར་དུ་བཙལ་བ་སྟེ། མ་འོངས་འགྲོ་རྣམས་སྤྱོད་ལམ་ལོག་པའི་མཐུས༔ ཕྱི་ནང་སྣོད་བཅུད་ཀུན་གྱི་བཅུད་ཉམས་དུསཿ རྗེས་འཇུག་སྒྲུབ་པ་
པོ་ཀུན་བཅུད་འདི་སྤྱོད༔ འདོད་པ་འགྲུབ་ཚེ་པད་འབྱུང་དྲན་པར་གྱིས༔ ཞེས་གསུང་སྟེ། གནོད་སྦྱིན་གཏེར་འཆང་གི་ཚུལ་སྟོན་ཛཾ་བྷ་ལའི་རྗེས་གནང་གི་ཆེད་
དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ་བླ་མ་རིན་པོ་ཆེ༔ བདག་ཅག་རིན་ཆེན་མཆོག་ཐོབ་ལྷ༔ མགོན་པོ་ཐུགས་རྗེ་ཆེ་ལྡན་གྱིས༔ འབད་མེད་

༄༅། །དངོས་གྲུབ་མཆོག་སྩོལ་ཅིག ཞུས་པས་སློབ་དཔོན་གྱིས། ཛཾ༔ རྒྱལ་བ་རྣམས་ཀྱི་མཛད་པ་ཆེ༔ གང་ལྟར་འདུལ་བ་དེ་བཞིན་སྤྲུལ༔
བཅོམ་ལྡན་རྒྱལ་བ་ནོར་བདག་ཏུ༔ སྐུར་བཞེངས་འདི་ལ་འཇུག་པར་གྱིས༔ རིན་ཆེན་འབྱུང་ལྡན་གནོད་སྦྱིན་གཏེར་འཆང་གི་ཚུལ་བསྟན་པ་ཛཾ་བྷ་ལ་ལ་སྐྱབས་སུ་
འགྲོ་ཞིང་སེམས་བསྐྱེད་དེ་སྔགས་སྡོམ་བླང༌། ཡེ་ཤེས་དབབ་པ་ནི། པད་ཉིའི་སྟེང་དུ་ཛཾ་ཡིག་སེར་པོའི་འཕྲོ་འདུ་ལས་སངས་རྒྱས་བྱང་སེམས་ཐམས་ཅད་ཀྱི་ཐུགས་རྒྱུད་
བསྐུལ་བསོད་ནམས་ཀྱི་དཔལ་ཐམས་ཅད་གཅིག་ཏུ་འདུས་པ་ལས་ཛཾ་བྷ་ལ་སེར་པོ་ཞལ་གསུམ་ཕྱག་དྲུག་གི་གཡས་གསུམ་ན་ཤིང་ཐོག་མ་རུ་ལོ་ཀ་དང་། ལྕགས་ཀྱུ་
མདའ་བསྣམས་པ། གཡོན་གསུམ་ནི་དང་པོ་ཡུམ་ནོར་རྒྱུན་མ་སེར་མོ་གཡོན་ནས་འགྲིལ་བ་ལ་ཞགས་པ་འཛིན་པས་འཁྱུད་པ། དེ་འོག་གཉིས་ནེའུ་ལེ་དང་གཞུ་

འཛིན་པ། དར་གྱི་ན་བཟས་ཀླུབ་ཅིང་རིན་པོ་ཆེའི་རྒྱན་གྱིས་བརྒྱན་པའི་ཐུགས་ཀར་ཉི་མའི་སྟེང་དུ་ཛཾ་སེར་པོ་གསལ་བར་གྱུར༔ སློབ་མའི་དད་པའི་ཤུགས་བསྐྱེད་
པ་དང་བདག་མདུན་གྱི་ཐུགས་ཀའི་འོད་ཟེར་གྱིས་ཡེ་ཤེས་པ་སྤྱན་དྲངས་ཏེ་ཐིམ༔ ཛཾ༔ རྒྱལ་བ་རྣམས་ཀྱི་ཕྲིན་ལས་བདག༔ འབྱོར་པ་བསྐྱེད་པའི་དཔལ་འབར་
བ༔ རིན་འབྱུང་གནོད་སྦྱིན་ཚུལ་འཆང་བའི༔ མགོན་པོ་འདིར་གཤེགས་བྱིན་གྱིས་རློབས༔ བཛྲ་ས་མ་ཡཱ་ཛ་ཛ༔ བརྟན་པར་བྱ། བུམ་པ་ལྷའི་བདུད་རྩིས་
ལུས་དཔལ་ལ་རོལ་པའི་དབང་ཐོབ༔ བུམ་པ་སྤྱི་བོར་བཞག་ལ། ཛཾ༔ ཛཾ་ལའི་གཏེར་གྱི་བུམ་པ་ལས༔ དངོས་གྲུབ་བདུད་རྩིའི་ཆུ་རྒྱུན་དབབ༔ རོལ་ཞིག་ལྷ་
ཡི་ལོངས་སྤྱོད་ཀྱི༔ དཔལ་ལ་རོལ་པའི་དབང་ཐོབ་གྱུརཿ ཨོཾ་ཛཾ་བྷ་ལ་ཛ་ལནྟྲ་ཡེ་སྭཱ་ཧཱ༔ ཀཱ་ཡ་ཨ་བྷི་ཥིཉྩ་ཨཱོཾཿ སྔགས་ཀྱི་ཕྲེང་བ་འཁོར་བ་ཐིམ་པ་དང་

༄༅།   །བདུད་རྩིས་ངག་སྔགས་ཀྱི་ནུས་པས་དཔལ་ལ་རོལ་པའི་དབང་༔ བདུད་རྩི་ངག་ཏུ་བླུད། ཕྲེང་བ་གཏད། ཛཾ་ཛཾ༔ ལྷ་ཡི་སྔགས་ཀྱི་བདུད་རྩི་
ལས༔ ནུས་པ་བཅུད་ཀྱི་རྒྱུན་དབབ་པའི༔ སྤྱོད་ཅིག་ཉམས་སུ་མྱོང་བར་གྱིསཿ སྒྲུབ་དང་འགྲོ་དོན་སྤྱོད་པར་དབང་༔ རྩ་སྔགས། ཝཀྐ་ཨ་བྷི་ཥིཉྩ་ཨཱ༔
རྡོ་རྗེ་འཕྲོས་སྙིང་ཁར་ཐིམ་པས་ཡིད་ཏིང་ངེ་འཛིན་གཡོ་བས་དཔལ་ལ་རོལ་པའི་དབང་། རྡོ་རྗེ་སྙིང་ཁར་བཞག་ལ། ཛཾ༔ བསྒྲུབ་པའི་ཏིང་ངེ་འཛིན་གྱི་དབང་༔ ༔
མཚན་མས་བསྒྲིབ་པར་མ་བྱེད་གཅིག༔ གསལ་སྣང་ཆུ་ཟླ་འཇའ་ཚོན་བཞིན༔ འཕྲོ་འདུའི་བཅུད་ལོངས་མ་ཡེངས་ཤིག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུཾ༔
སྐུ་གྲངས་མེད་འཕྲོས་ཏེ་ཐིམ་པས་ཛམ་བྷ་ལའི་ཐབས་ཀྱིས་དཔལ་ལ་རོལ་པའི་དབང་༔ སྐུ་གཏད་ལ། སངས་རྒྱས་ཐུགས་རྗེས་སྐུར་བཞེངས་པའི༔ གནོད་སྦྱིན་

ཚུལ་འཆང་ཛཾ་བྷ་ལ༔ ཐབས་ཀྱིས་སྤྱོད་པའི་འགྲོ་དོན་གྱི༔ དོན་དབང་ཡོངས་རྫོགས་ཐོབ་པར་ཤོག༔ རྩ་སྔགས། སརྦ་ཨ་བྷི་ཥིཉྩ་ཧྲཱིཿ རྟེན་གཏོར་ལྷའི་
ངོ་བོ་གཏད་པས་ཕྲིན་ལས་ཀྱི་བཀའ་གཏད་པའི་དབང་༔ གཏོར་མ་གཏད་ལ། བཅོམ་ལྡན་མགོན་པོ་ཛམ་བྷ་ལའི༔ བསྙེན་དང་སྒྲུབ་པ་ཡན་ལག་དང་༔ ཕྱི་ནང་
གསང་བའི་གནད་འཇུག་དང་༔ ཕྲིན་ལས་ཐ་དག་དབང་ཐོབ་ཤོག༔ རྩ་སྔགས་ཀརྨ་གྷནྡྷེ་ཨ་བྷི་ཥིཉྩ་ཧཱུྃ༔ དེས་གྲུབ་བོ། །འདི་ནས་རྩ་གསུམ་དབང་གཞུང་གི་རྗེས་རིམ་འོག་ཏུ་སྟོན་འགྱུར་
ཀུན་གྲུབ་པར་བྱ། གཞན་རྣམས་གྲོལ་དུ་བཅུག་ལ། སླར་བཀའ་རྒྱ་ཅན་སྐུར་བའི་བཀའ་བཀོད་བྱའོ།། ༈ ད་ནི་བཀའ་རྒྱ་ཅན་གྱི་སྐོར་ལ་དྲུག་ཡོད་དེ། དང་པོ་གཏུམ་མོའི་མེ་དབང་
ནི༔ རྡོ་རྗེ་སྙིང་པོའི་རྩ་རླུང་ལ་སྦྱངས་པ་བྱེད་པའི་དམ་བཅའ་ཅན་དང་། རྩ་རླུང་གི་ཁྲིད་གཞན་ཐོབ་པའི་གང་ཟག་ཁོ་ན་ལས་ཞུ་ཆོག་པ་མིན་པས་སྔ་མ་དང་བྲེང་

༄༅། །ཆགས་སུ་མི་བྱེད་པའི་ཕྱག་བཞེས་ལྟར་འགོད་པ་ཡིན་ཅིང་། འདི་མུན་རུབ་མཁའ་འགྲོའི་དུས་གནད་དང་བསྟུན་ཏེ་ཁྲུས་བསྲུང་སྤྱི་བཤད་མདོར་བསྡུས་
ཙམ་གྲུབ་ནས། འཁྱོག་མཚམས། འདིར་ཡེ་ཤེས་རྩེ་མོའི་དཀྱིལ་འཁོར་དུ་བཞུགས་ནས་རྫོགས་རིམ་གྱི་སྣོད་ལྡན་དུ་བྱེད་པ་སྟེ༔ ཐབས་ལམ་སྟེང་འོག་གི་སྒོ་ལ་བརྟེན་ནས་
རྩ་རླུང་ཐིག་ལེ་ལས་སུ་རུང་ཞིང་རྣམ་ཀུན་མཆོག་ལྡན་དོན་གྱི་ཕག་མོའི་ཐུན་མོང་མ་ཡིན་པའི་ཉམས་ལེན་གནད་དུ་འདྲིལ་བ་ཐེག་པའི་ཆོས་ཀྱི་ཡང་བཅུད་ཟབ་མོ་ལགས་
ཏེ༑ རྩ་རླུང་གཏུམ་མོ་སྒོམ་པ་ལ༔ དབང་བའི་ནུས་པ་ཁྱད་པར་ཅན༔ ཡེ་ཤེས་རྩེ་མོའི་དལ་དུ་འཇུག ཅེས་པས། གཏུམ་མོའི་མེ་དབང་ཡེ་ཤེས་
འཁོར་ལོ་ཞེས་ཡང་ཟབ་གུད་དུ་སྦས་པ་ཞུ་བའི་དོན་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ་བླ་མ་རིན་པོ་ཆེ༔ སྙན་བརྒྱུད་ཐུགས་རྗེའི་ཆུ་བོ་ལས་

རྡོ་རྗེ་ཕག་མོའི་དབང་བཞི་མཆོག༔ དེང་འདིར་བདག་ལ་སྩལ་དུ་གསོལ༔ སྨིན་ཅིང་གྲོལ་བར་མཛད་དུ་གསོལ༔ མཆོག་གི་ཡེ་ཤེས་རྩེ་མོ་མཁའ་འགྲོ་རྡོ་རྗེ་
ཕག་མོ་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང༌། དུང་ཆུ་བླུད་དེ། ཨཱ༔ ཡེ་ཤེས་རྩེ་མོའི་དཀྱིལ་འཁོར་དུ༔ སྣོད་ཡོད་སྐལ་ལྡན་རེ་རེ་ཙམ༔
གསང་ཚིག་སུ་ལ་སྨྲ་བ་མིན༔ དེ་བས་གསང་ཆེན་ཐུབ་པར་གྱིས༔ ས་མ་ཡཱ་སརྦ་ཨི་དན་ན་ར་ཀན༔ ཡེ་ཤེས་དབབ་པ་ནི། ཆོས་ཉིད་ཇི་བཞིན་པ་སྟོང་པ་ཆེན་
པོའི་གདངས་རྩལ་འགགས་པ་མེད་པའི་ཧྲཱིཿཡིག་དམར་པོར་ཤར་བའི་འཕྲོ་འདུ་ལས་མཆོག་གི་ཡེ་ཤེས་རྩེ་མོ་བདེ་བའི་བདག་ཉིད་རྡོ་རྗེ་རྣལ་འབྱོར་མ་དམར་ནག་གཡས་
གྲི་གུག་ནམ་མཁར་ཕྱར་ཞིང་གཡོན་པས་དུང་ཁྲག་ཐུགས་ཀར་བསྣམས་པ། ཞབས་གཡས་བསྐུམ་པའི་རྟིང་པ་བྷ་གར་གཏད་ཅིང་། གཡོན་བརྐྱང་བ་བམ་རོ་

༄༅། །སྐུར་ཐབས་སུ་གནས་པའི་སྙིང་གི་ཐད་སོག་མཚམས་ནས་བརྗིད་པ་སྤྱན་གསུམ་གཡོ་ཞིང་ལྗགས་འདྲིལ་བ་མཆེ་བ་རྣོན་པོ་བཞི་ཟླ་ཚེས་ལྟར་
དཀར་བ། དབུ་སྐྲ་དམར་སེར་གྱེན་དུ་བརྗེས་ཤིང་ཕྱེད་ཐུར་དུ་བཤལ་བས་སྐུ་རྒྱབ་ཁེབ་པ་རལ་པའི་གསེབ་ཏུ་རྟོག་བྲལ་ཡེ་ཤེས་ཆེན་པོའི་ངོ་བོ་ཕག་ཞལ་ནག་པོ་
ངུར་སྒྲ་སྒྲོགས་པ། སྤྱི་བོར་འཁོར་ལོར་སྙན་རྒྱན་དོ་ཤལ་དཔུང་གདུབ་ཕྱག་གདུབ་སྐུ་རེག་སྟེ་ཕྱག་རྒྱ་དྲུག་གིས་སྤྲས་པ་གཟིག་གི་ལྤགས་པའི་ཤམ་ཐབས་ཅན་མེ་
དཔུང་འབར་བའི་ཀློང་དུ་བརྗིད་པ་སྟོང་གསལ་ཕྲུ་མ་ཕུས་བཏབ་པ་ལྟ་བུ་ཕྱི་གསལ་ནང་གསལ་དུ་སྒོམ་པའི་དབུས་སུ་དབུ་རྐྱང་རོ་གསུམ་ཀ་བའི་ཚུལ་དུ་གནས་པའི་
འདུས་མདོར་ཉི་མའི་དཀྱིལ་འཁོར་གྱི་ཐོག་ཏུ་ཨ་ཤད་མེའི་རང་བཞིན་གྱི་གཡས་གཡོན་མེའི་ས་བོན་རཾ་གཉིས་གཤིབ་མར་གནས་པའི་ལྟེ་བར་རྩ་འདབ་དྲུག་ཅུ་རྩ་བཞི་

གདུགས་འདེགས་ལྟ་བུ༔ སྙིང་ཁར་རྩ་འདབ་བརྒྱ༔ མགྲིན་པར་བཅུ་དྲུག༔ སྤྱི་བོར་སུམ་བརྒྱ་དང་དྲུག་ཅུ་རྣམས་གདུགས་ཀྱི་ཚུལ་དུ་གནས་པར་སྒོམ༔
རྩ་གནས་རྣམས་ཀྱང་གསལ་ལ་རང་བཞིན་མ་གྲུབ་པའི་སྟོང་པར་སྒོམ༔ འཇམ་རླུང་སྦྱོར་བ་བཞི་ལྡན་ཟུངས་ཤིག༔ དེ་ལྟར་གསལ་བའི་གནས་གསུམ་དུ་འབྲུ་
གསུམ་དང་ཐུགས་སྲོག་ཧཱུྃཡིག་དམར་པོས་མཚན་པར་གྱུརཿ སློབ་མའི་དད་པའི་ཤུགས་བསྐྱེད་པ་དང་བདག་མདུན་གྱི་ཐུགས་ཀའི་འོད་ཟེར་གྱིས་ཡེ་ཤེས་པ་སྤྱན་
དྲངས་ཏེ་ཐིམ། ཧཱུྃ་ཧྲཱིཿ སྔོན་གྱི་བསྐལ་པའི་དང་པོ་ལ༔ ཨོ་རྒྱན་ཡུལ་གྱི་ནུབ་བྱང་མཚམས༔ དྷ་ན་ཀོ་ཤའི་མཚོ་གླིང་དུ༔ པདྨ་གེ་སར་སྡོང་པོ་ལ༔
ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་བསྒྲུབ་ཕྱིར༔

༄༅། །བྱིན་གྱིས་རླབས་ཕྱིར་གཤེགས་སུ་གསོལ༔ ཨོཾ་བཛྲ་བེ་རོ་ཙ་ན་ཡེ༔ སརྦ་ཡོ་གི་ནི༔ ཧཿརིཿནིཿསཿསརྦ་ཌཱཀྐི་ནི༔ ཙིཏྟ་ཧཱུྃཧཱུྃ་ཛཛ༔
བཛྲ་ཛྷཱ་ན་སོགས་ཀྱིས་དབབ་ལ་བརྟན་པར་བྱ། བུམ་པ་རྡོ་རྗེ་རྩེ་མོའི་མཁའ་དབྱིངས་དག་པའི་བདུད་རྩིའི་རྒྱུན་གྱིས་བསྐྱེད་པ་མེ་ལོང་གི་གཟུགས་བརྙན་ལྟ་བུ་ལ་དབང་འབྱོར་
པའི་མོས་པ་གྱིས༔ བུམ་པ་ཐོགས་ལ། ཨེ་མ་ཧོ༔ མཆོག་གསང་ཡེ་ཤེས་རྩེ་མོ་ཡིས༔ སྐུ་ཡི་ནུས་པའི་བུམ་པའི་བཅུད༔ སྐལ་ལྡན་རྒྱུད་ལ་དབང་བསྐུར་
བས༔ གསང་བ་ཡོངས་རྫོགས་དབང་ཐོབ་ཤོག༔ ཨོཾ་བཛྲ་བཻ་རོ་ཙ་ན་ཡེ་མཧརིནིསཿཀཱ་ཡ་ཨ་བྷི་ཥིཉྩ་ཨོཾ༔ སློབ་དཔོན་དབང་ཆེན་དུ་གསལ་བ་ཡབ་ཡུམ་
སྙོམས་པར་ཞུགས་པའི་བྱང་སེམས་བདུད་རྩིའི་བྷནྡྷའི་སྐྱོགས་ཀྱིས་མགྲིན་པར་དབབ་པས་གཏུམ་མོ་བདེ་དྲོད་ཀྱི་ཡེ་ཤེས་སྒོམ་པ་ལ་དབང་འབྱོར། བྷནྡྷ་བདུད་རྩི་མགྲིན་

པར་བཞག་ལ། ཨཱ༔ ཡེ་ཤེས་རྩེ་མོའི་མཁའ་དབྱིངས་ནས༔ གསང་ཆེན་དགའ་བཞིའི་ནུས་པའི་བཅུད༔ སྐལ་ལྡན་རྒྱུད་ལ་དབང་བསྐུར་བས༔ སྔགས་
ཀྱི་ནུས་པ་ཡོངས་རྫོགས་ཤོག༔ རྩ་སྔགས། ཝཱཀྐ་ཨ་བྷི་ཥིཉྩ་ཨཱ༔ ཁྱེད་རང་རྣམས་ཡབ་དཔའ་བོ་རྟ་མགྲིན་དུ་གོ་འཕོས་པ་དང་། ངོ་བོ་རྡོ་རྗེ་རྣལ་འབྱོར་མ་
རྣམ་པ་རིག་མ་བཅུ་དྲུག་གི་ན་ཚོད་ཅན་དུ་གྱུར་པ་དང་འདུ་ཤེས་གསུམ་གྱིས་སྙོམས་པར་ཞུགས་པས་དགའ་བཞི་ཡས་བབ་དང་མས་བརྟེན་གྱི་དཔེ་ཡི་ཡེ་ཤེས་སྒོམ་པ་
ལ་དབང་འབྱོར། ཤེས་རབ་ཡེ་ཤེས་ཀྱི་དབང་ནི། ཧྲཱིཿ བདེ་ཆེན་དངོས་གྲུབ་སྦྱིན་མཛད་ཅིང་༔ དགའ་བཞི་ཡེ་ཤེས་མཆོག་སྟེར་བའི༔ རིགས་ལྔའི་གཙོ་མོ་ཡེ་
ཤེས་དབྱིངས༔ རྣམ་རོལ་མཆོག་ལ་དངོས་གྲུབ་ལོངས༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུྃ༔ ཤེལ་ནང་གསལ་ཐིམ་ལ་མ་རྨུག་པ་དང་། རྨ་བྱ་ལྷུན་གྲུབ་ཀྱི་

༄༅། །གདངས་ཆ་འགགས་མེད་དང་། མེ་ལོང་དབྱེར་མེད་ཅིར་ཡང་འཕྲོ་འདུའི་བརྡ་བསྟན་པས་རིག་པ་རྩལ་གདངས་དབྱེར་མེད་ཀུན་བཟང་
དགོངས་པ་རྗེན་པ་གཅར་ཕོག་ཏུ་ངོ་སྤྲད་དེ་དོན་གྱི་ཡེ་ཤེས་སྒོམ་པ་ལ་དབང་འབྱོར། རིག་རྩལ་གྱིས་དབང་ནི། ཧྲཱིཿ སྐྱེ་བ་མེད་པ་ཤེལ་ལྟ་བུ༔ ལོངས་སྐུའི་སྣང་
ཆ་རྨ་བྱའི་མདོངས༔ སྤྲུལ་སྐུ་མེ་ལོང་གཟུགས་བརྙན་བཞིན༔ རིག་རྩལ་རྟོགས་པའི་དབང་ཐོབ་ཤོག༔ ཨཱ་ཕཊ༔ ཨཱ་ཕཊ༔ རྩ་སྔགས། སརྦ་ཨ་བྷི་
ཥིཉྩ་ཧཱི༔ མར་མེའི་བརྡས་ཆོས་ཉིད་གཤིས་ཀྱི་གནས་ལུགས་དེ་ཡེ་ཤེས་ཐམས་ཅད་ཀྱི་སྤྱི་གཟུགས་མ་རིག་འཁོར་འདས་བསྲེག་པའི་དོན་དམ་གཏུམ་མོར་རྟོགས་
པར་གྱིས་ཤིག་པའི་བརྡ་སྟོན་པ་ནི། མར་མེ་གཏད་ལ། ཧཱུྃ༔ ཕུང་པོ་ལྔ་ནི་རིགས་ལྔའི་ཀློང་༔ ཁམས་ལྔ་ཡུམ་ལྔའི་ཡེ་ཤེས་ཟེར༔ ཡེ་ཤེས་རྩལ་ཆེན་རབ་

འབར་བའི༔ ཡེ་ཤེས་རྩལ་གྱི་དབང་ཐོབ་ཤོག༔ སརྦ་མ་ཧཱ་གུ་རུ་དྷེ་ཝ་ཌཱཀྐི་ནི་ཛྙཱ་ན་ཛྭ་ལ་རཾ་རཾ་ཨ་བྷི་ཥིཉྩཧཱུྃ༔ དེ་ལྟ་བུའི་རྩལ་ལས་ཀུན་རྫོབ་ཀྱི་གཏུམ་མོ་
བདེ་དྲོད་བསྐྱེད་པའི་ཕྱིར་གོང་ལྟར་རྡོ་རྗེ་ཕག་མོ་རྩ་འཁོར་གཏུམ་མོ་དང་བཅས་ལ་རིག་པ་མ་ཡེང་བར་གཏད་མཛོད། དཔལ་འབར་གཏང། ཧྲཱིཿ ངོ་བོ་ཆོས་སྐུའི་
ཡེ་ཤེས་ལས༔ རྣམ་པ་ཨ་ཤད་མེ་དཔུང་གི༔ རྩ་འདབ་འཁོར་ལོ་བཞི་བརྟེན་ལཿ ཟག་མེད་བདེ་དྲོད་ཆི་ལི་ལི༔ དགའ་བཞི་མཆོག་གི་དབང་ཐོབ་ཤོག
སརྦ་མ་ཧཱ་གུ་རུ་དྷེ་ཝ་ཌཱཀྐི་ནི་ཛྙཱ་ན་ཛྭ་ལ་རཾ་རཾ་ཨ་བྷི་ཥིཉྩ་ཧཱུྃ༔ དེ་ནས་བྱིན་དབབ་པ་ནི། ལྟེ་བའི་ཨ་ཐུང་གི་རྩེར་ཕག་མོ་དམར་མོ་མེའི་རང་བཞིན་ཚོན་གང་བ་ཐུགས་ཀར་
མེའི་ས་བོན་རཾ་གྱིས་མཚན་པ༔ ཕྱག་ན་ཌ་མ་རུ་དྲིལ་བུ་བསྣམས་པར་སྒོམ༔ སྣ་བུག་ནས་རླུང་དལ་གྱིས་རྔུབ་པ་རོ་རྐྱང་གཉིས་ནས་བརྒྱུད་ཉི་མའི་དཀྱིལ་འཁོར་

༄༅། །ལ་ཕོག༔ ཨ་ཤད་མེའི་རང་བཞིན་དང་མེའི་ས་བོན་རཾ་གཉིས་ལས་མེ་འབར་བ་ཕག་མོ་ལ་ཕོག༔ ཕག་མོས་བདེ་བ་མ་བཟོད་པས་གར་
སྟབས་འཁྱུག་ཌཱ་མ་རུ་དཀྲོལ་བས་ཐུགས་རྗེའི་རཾ་ལས་མེ་འབར་བས་རང་བཞིན་དབྱིངས་ཀྱི་ཕག་མོ་སྤྲིན་དཔུང་འཐིབ་པ་ལྟར་རང་གི་བ་སྤུའི་བུ་ག་རྣམས་སུ་བབས༔
ཕག་མོ་བདེ་བའི་ཁམས་མེ་ཐོག་ཏུ་བབ་པས་མེ་དཔུང་འུར་ནས་རྩ་འདབ་འཁོར་ལོ་བཞི་མེས་གང་རྩ་ཕྲན་གྱི་རྩེ་མོའི་བུ་ག་ནས་བ་སྤུའི་བུ་ག་ལ་ཟུག་པས་མེ་དཔུང་ཕྱིར་
འབར་ནས་བུ་གའི་ཕག་མོ་རྣམས་ལ་ཕོག༔ ཕག་མོ་རྣམས་ཀྱིས་མེ་ལྕེའི་རྩེ་ལ་གར་ཐབས་འཁྲུག་པར་བསྒོམ༔ མེ་ལྕེ་གཤང་ལམ་ནས་ཕྱིར་འཕྲོས་པས་ཕྱི་རོལ་
ནས་མེ་དཔུང་འུར་སྒྲ་ཚག་སྒྲ་དང་བཅས་ཏེ་མེའི་རང་ལུས་གཡོས་པར་སྒོམ༔ མེ་ལྕེའི་རྩེ་མོ་ན་ཕག་མོ་མཚོན་གང་པ་གྲངས་མེད་ཀྱིས་གར་སྟབས་འཁྱུག་པར་སྒོམ༔

མེའི་འོད་ཟེར་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་དཔག་ཏུ་མེད་པ་འཕྲོས༔ འཇིག་རྟེན་ཁམས་ཀྱི་བསྲེག་བྱེད་མེའི་ནུས་པ་ཐམས་ཅད་བསྡུས་ནས་ཁྱོད་རང་
རྣམས་ལ་ཐིམ་པར་བསམ༔ རྟེན་གྱི་མར་མེ་ལས་དཔལ་འབར་གསལ་ཏེ་གཏད་ལ། རོལ་མོ་དབྱངས་དང་བཅས་ཀྱིས། ཧྲཱིཿ ཨ་ཤད་ཡེ་ཤེས་མེ་དཔུང་ཕྱིར་འཕྲོས་པས༔ བསྐལ་
པ་འཇིག་པ་ལྟ་བུའི་ཡེ་ཤེས་མེར༔ རྩ་གསུམ་ཡེ་ཤེས་ཌཱཀྐི་སྤྲིན་དཔུང་འཁྲིགས༔ འབྱུང་བ་བསྐྱེད་བྱེད་རཾ་གྱིས་འཕྲོས་མེ་ཡིས༔ བར་ཆད་བགེགས་དཔུང་
ཐམས་ཅད་གཞོབ་ཏུ་བསྲེག ཟག་མེད་བདེ་དྲོད་འབར་བའི་དབང་རྫོགས་ཤོག༔ ཨོཾ་གུ་རུ་དྷེ་ཝ་ཌཱཀྐི་ནི་ཛྙཱ་ན་ཛྭ་ལ་རཾ་རཾ་སུ་པྲ་ཏིཥྛ་བཛྲ་ཡེ་སྭཱ་ཧཱ༔ དེ་ནས་
བརྟུལ་ཞུགས་སྤྱོད་པའི་དབང་ནི། ཧེ་རུ་ཀའི་ཆས་གཏད་ལ། ཧཱུྃ༔ ཡེ་ཤེས་ཟང་ཐལ་རང་གྲོལ་རྟོགས་པའི་ཟེར༔ མ་རྟོགས་འཁྲུལ་པའི་འཁོར་བ་དོང་སྤྲུག་ཕྱིར༔

༄༅། །ཟླ་བྲལ་མཐུ་སྟོབས་ནུས་པའི་བརྟུལ་ཞུགས་ཀྱིས༔ ཁམས་གསུམ་སེམས་ཅན་འདྲེན་པའི་དབང་རྫོགས་ཤོག༔ ཡེ་དྷརྨཱཎ བརྗོད། དེས་
གཏུམ་མོའི་མེ་དབང་གྲུབ་བོ།། ༈ དེ་ནས་བཞི་པ་དྲག་པོའི་དཀྱིལ་འཁོར་དྲུག་སྟེ། ཡེ་ཤེས་དབྱིངས་ཀྱི་མཁའ་འགྲོ་རལ་གཅིག་མ༔ སྐྱེ་མེད་རང་མདངས་
དྲག་པོའི་ཕྲིན་ལས་མྱུར༔ བགེགས་ཚོགས་བསྐྲད་པར་ཁྲོ་བོ་ཧཱུྃ་མཛད་དང་༔ དགྲ་བོ་བཟློག་མནན་གཤིན་རྗེའི་ནུས་པ་བླང་༔ རྦོད་གཏང་བཟློག་བྱེད་འཇམ་
དཔལ་ནག་པོ་དང་༔ དེ་བཞིན་རྐྱེན་ངན་བཟློག་བྱེད་སེང་གདོང་མ༔ དྲེགས་པ་ཀུན་འདུལ་ལ་སོགས་བཟློག་པའི་སྐོར༔ མི་སྤེལ་རང་གི་ཉམས་ལེན་སྙིང་པོ་
ཡིན༔ ཞེས་གསུང་པ་ལས། དང་པོ་རལ་གཅིག་མ་དྲག་པོ་ཡེ་ཤེས་རབ་འབར་དང་འབྲེལ་དགོས་ཏེ། གཉིས་པ་ཁྲོ་བོའི་རྒྱལ་པོ་ཧཱུྃ་མཛད་ནི། སྙིགས་དུས་

འདིར་རང་རང་གི་བྱ་སྤྱོད་བླང་དོར་ཐམས་ཅད་ལོག་པར་གྱུར་པའི་ཕྱིར་འཚེ་བའང་སྣ་ཚོགས་འབྱུང་བས་དེ་དག་འདུལ་བའི་གཉེན་པོར་བསྔགས་ཤིང་གཏེར་དུ་བཅོལ་བ་
སྟེ༑ སྙིགས་དུས་མི་སྲུན་འགྲོ་བའི་ངན་སྤྱོད་ཀྱིས༔ མི་དགེའི་རྣམ་སྨིན་མི་རུང་སྣ་ཚོགས་ཀྱི༔ འཆི་བ་འཇོམས་མཛད་ཁྲོ་བོ་ཧཱུྃ་མཛད་འདི༔ ཐུགས་རྗེའི་ཡུལ་
གྱི་འགྲོ་བའི་དོན་ཕྱིར་གདམས༔ ཞེས་གསུངས་པའི་རྗེས་སུ་གནང་བའི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ་བླ་མ་རིན་པོ་ཆེ༔ ཁྲོ་བོ་སྔགས་
འཛིན་དགོངས་སུ་གསོལ༔ རྩོད་དུས་འགྲོ་བའི་ལོག་རྟོག་གིས༔ རྦོད་གཏོང་ལ་སོགས་སྐྱོབ་པའི་ཕྱིར༔ ཁྲོ་བོ་ཧཱུྃ་མཛད་གདམས་པ་ཞིག༔ བདག་ལ་
དབབ་པར་མཛད་དུ་གསོལ༔ དཔལ་རྡོ་རྗེ་ཁྲོ་བོའི་རྒྱལ་པོ་ཧཱུྃ་མཛད་ལ་སྐྱབས་སུ་འགྲོ་ཞིང་སེམས་བསྐྱེད་དེ་སྔགས་སྡོམ་བླང་། ཡེ་ཤེས་དབབ་པ་ནི། ཁྱེད་རང་

༄༅། ། །རྣམས་པདྨ་དང་ཉི་མའི་གདན་ལ་ཧཱུྃ་ལས་ཁྲོ་བོ་ཧཱུྃ་མཛད་སྐུ་མདོག་མཐིང་ཀ་ཞལ་གཅིག་ཕྱག་གཉིས་རྡོ་རྗེ་དང་དྲིལ་བུ་འཛིན་པ༔ ཞལ་
གདངས་ཤིང་མཆེ་བ་གཙིགས་པ་སྤྱན་གསུམ་བསྒྲད་ཅིང་དབུ་སྐྲ་གྱེན་དུ་བརྗེས་པ༔ ཞབས་གཉིས་འཇིགས་བྱེད་གནོན་པའི་ཁྲི་ལ་བཞུགས་པར་བསྒོམ་པའི་ཐུགས་
ཀར་ཧཱུྃ་ཧཱུྃ་བསྒོམ་པ་དེ་ལས་འོད་ཟེར་དཔག་ཏུ་མེད་པ་འཕྲོས༔ ཕྱོགས་བཅུའི་སངས་རྒྱས་ཞིང་ནས་ཁྲོ་བོ་ཧཱུྃ་མཛད་ཀྱི་ལྷ་ཚོགས་དཔག་ཏུ་མེད་པ་སྤྱན་དྲངསཿ ཁྱེད་
རང་རྣམས་ལ་སིབ་སིབ་ཐིམ་པར་བསྒོམ༔ ཧཱུྃ༔ རྒྱལ་བ་རྣམས་ཀྱིས་མཛད་པ་ཆེ༔ ཞི་བས་ཐུལ་དཀའ་དྲག་པོའི་སྐུརཿ འདུལ་མཛད་མཆོག་གིས་དབང་
བསྐུར་བས༔ ཕྱོགས་བཅུའི་དེ་བཞིན་གཤེགས་པ་སྩོལ༔ ཧཱུྃ་ཧཱུྃ་ཧཱུྃ་བཛྲ་ས་མ་ཡ་ཛ་ཛ༔ བརྟན་པར་བྱ། བུམ་པ་ལྷའི་རང་བཞིན་གྱི་ཕྲིན་ལས་ཀྱི་ནུས་པའི་ངོ་བོ་

ཅན་གྱི་བདུད་རྩིའི་ཕུང་པོ་ལྷ་རུ་སྨིན་པའི་མོས་པ་མཛོད། བུམ་པ་ཐོགས་ལ། ཧཱུྃ༔ ཞིང་ཁམས་བུམ་པའི་གནས་མཆོག་ནས༔ རབ་འཇིགས་ཁྲོ་བོ་ཧཱུྃ་མཛད་ཀྱི༔
ཕྲིན་ལས་ནུས་པའི་བདུད་རྩི་འདིས༔ ཕུང་པོ་ལྷ་རུ་སྨིན་པར་གྱུར༔ ཨོཾ་ཧཱུྃ་ཧཱུྃ་ཕཊ་སྭཱ་ཧཱ༔ ཀཱ་ཡ་ཨ་བྷི་ཥིཉྩ་ཨོཾ༔ འོ༔ ང་ཡང་ཐ་མལ་དུ་མ་བསམ་ལ་
ཁྲོ་བོ་ཧཱུྃ་མཛད་དང་༔ ཁྱོད་རང་རྣམས་ཀྱང་ཁྲོ་བོ་ཧཱུྃ་མཛད་དུ་བསྒོམ་ལ༔ སློབ་དཔོན་གྱི་ཐུགས་ཀར་སྔགས་ཀྱི་ཕྲེང་བ་འཁོར་བ༔ འོད་ཟེར་དང་བཅས་སློབ་
དཔོན་གྱི་ཞལ་ནས་ཐོན༔ ཁྱོད་རང་རྣམས་ཀྱི་ཞལ་དུ་ཞུགསཿ ཐུགས་ཀའི་སྔགས་ཕྲེང་ལ་གཉིས་མེད་དུ་ཐིམ་པས་ངག་སྔགས་སུ་སྨིན་པའི་མོས་པ་མཛོད༔
ཕྲེང་བ་གཏད་ལ། ཨོཾ་ཧཱུྃ་ཧཱུྃ་ཕཊ༔ ལན་གསུམ་ཟློས། དབྱངས་གསལ་ཡེ་དྷར་གྱིས་བརྟན། རྡོ་རྗེ་འཕྲོས་སྙིང་ཀར་ཐིམ་པས་ལྷ་སྔགས་ཏིང་ངེ་འཛིན་གྱི་ནུས་པ་མངོན་དུ་ཕྱེད་པའི་

༄༅།   །ཡིད་ཡེ་ཤེས་སུ་སྨིན་པའི་མོས་པ་གྱིས༔ རྡོ་རྗེ་སྙིང་གར་བཞག་ལ། ཧཱུྃ༔ ལུས་ནི་ལྷ་ཡི་ཏིང་ངེ་འཛིན༔ ངག་ནི་སྔགས་ཀྱི་འཕྲོ་འདུ་སྟེ༔
ཡིད་ནི་ཡེ་ཤེས་ཏིང་ངེ་འཛིན༔ ཆུ་ཟླ་འཇའ་ཚོན་ལྟ་བུར་སྒོམས༔ ཨོཾ་ཧཱུྃ་ཧཱུྃ་ཕཊ་སྭཱ་ཧཱ༔ ཙིཏྟ་ཨ་བྷི་ཥིཉྩ་ཧཱུྃ༔ རྟེན་གཏོར་ལྷའི་དཀྱིལ་འཁོར་གཏད་པས་བཀའ་
ཡོངས་རྫོགས་ལ་སྤྱོད་པའི་རྗེས་སུ་གནང་བ་གཏད་པའི་མོས་པ་གྱིས༔ གཏོར་མ་སྤྱི་བོར་བཞག་ལ། ད་ནི་སྐལ་ལྡན་ཆོས་ཀྱི་སྲས༔ ཁྲོ་རྒྱལ་རིགས་འདུས་ཧཱུྃ་མཛད་
ཀྱི༔ སྒྲུབ་དང་འབྲས་བུ་འབྱིན་པ་ཡི༔ ཡོན་ཏན་ཡོངས་རྫོགས་ཕྲིན་ལས་བྱོས༔ འགྲོ་བའི་དཔལ་ལ་བརྩོན་པར་གྱིས༔ དེས་གྲུབ་བོ།། ༈ གསུམ་
པ་གཤིན་རྗེ་གཤེད་ཀྱི་རྗེས་གནང་ཟབ་མོ་བཞུགས་སོ༔ སྔོན་འགྲོའི་ཚད་མ་རྣམས་གྲུབ་ནས༔ ལོ་རྒྱུས་ནི། དེ་ལ་རྒྱལ་བ་རྣམས་ཀྱི་སྔགས་ཀྱི་ཕྱི་པ་སྐུ་གསུང་ཐུགས་ཀྱི་རྒྱུད་ལྟར་ན་

བདེ་བར་གཤེགས་པ་ཐམས་ཅད་ཀྱི་སྐུ་ཡི་བདག་ཉིད་འཕགས་པ་འཇམ་དཔལ་དབྱངས་ཀྱི་རྩ་རྒྱུད་འབའ་ཞིག་གསུངས་པ་ལས༔ དེ་ལ་འདིར་སྔགས་ནང་པ་གསང་
ཆེན་མ་ཧཱ་ཡོ་ག་ལ་སྒྲུབ་སྡེ་བརྒྱད་བཞུགས་པ་ལས༔ འཇམ་དཔལ་སྐུ་ཡི་སྒྲུབ་སྡེ་རྣམས་སློབ་དཔོན་འཇམ་དཔལ་བཤེས་གཉེན་སོགས་པཎ་གྲུབ་རྣམས་ཀྱིས་དར་
རྒྱས་མཛད་པ་ལས༔ འདིར་ནི་སློབ་དཔོན་པདྨ་སཾ་བྷ་ཝས་རྩ་གསུམ་རྡོ་རྗེ་སྙིང་པོའི་སྒྲུབ་སྐོར་གྱིས་ཡན་ལག་དྲག་པོའི་དཀྱིལ་འཁོར་དྲུག་གི་ནང་ཚན་གསུམ་པ་
གྲོགས་ཀྱི་འཚེ་བ་བཟློག་པ་ཁྲོ་རྒྱལ་གཤིན་རྗེ་གཤེད་ཀྱི་དཀྱིལ་འཁོར་དུ་དབང་བསྐུར་བ་ལ་སློབ་དཔོན་གྱིས་སྒྲུབ་པའི་ཚད་མ་སྔོན་དུ་གྲུབ་ནས་ཁྱོད་རང་རྣམས་རྗེས་
སུ་འཛིན་པའི་ཕྱིར་མཎྜལ་ཞིག་ཕུལ་བར་མཛོད༔ མཎྜལ་ཕུལ་ནས་གསོལ་བ་གདབ་པ་ནི། ཨེ་མ༔ མགོན་པོ་ཐུགས་རྗེ་ཅན༔ སྐྱབས་ཕྱིར་བརྩེ་བས་རབ་བཟུང་སྟེ༔

༄༅། །འཕགས་པ་མཆོག་གི་རྣམ་གྲོལ་བའི༔ གདམས་པ་རིན་ཆེན་བསྟན་དུ་གསོལ༔ ཞུས་པས། སློབ་དཔོན་གྱིས། ཧོ༔ སྔོན་ལས་འཕྲལ་
རྐྱེན་གྱིས་བསྒྱུར་ཞིང་༔ ལོག་པའི་ལམ་ལ་ཁ་འཁྱར་པའི༔ གཉེན་པོ་མི་ཤིགས་གཤིན་རྗེ་གཤེད༔ གདམས་པ་རིན་ཆེན་མཆོག་འདིའོ༔ ཡེ་ཤེས་དབབ་པ་ནི༔
ཨོཾ་མ་ཧཱ་ཤུ་ནྱ་ཏ་སོགས། སྟོང་པའི་ངང་ལས་སློབ་དཔོན་ལྷར་གསལ་བའི་ཐུགས་ཀ་ནས་འོད་ཟེར་འཕྲོས་པས་རང་བཞིན་གྱི་གནས་ནས་འཇམ་དཔལ་གཤིན་རྗེ་
གཤེད་ཀྱི་ལྷ་ཚོགས་ཏིལ་གྱི་གོང་བུ་ཁ་ཕྱེས་པ་ལྟར་དཔག་ཏུ་མེད་པ་སྤྱན་དྲངས་ནས་རིགས་ཀྱི་སློབ་མ་རྣམས་ལ་ཐིམ་པས་རྒྱུད་བྱིན་གྱིས་བརླབས་པའི་མོས་པ་མཛོད་
ཅིག༔ སྤྱན་འདྲེན་པ་ནི༔ ཧཱུྃ་ཧཱུྃ་ཧཱུྃ༔ རྒྱལ་བ་རྒྱལ་སྲས་སྤྲུལ་འཁོར་ཚོགས༔ སྐུ་གསུང་ཐུགས་ཡོན་ཕྲིན་ལས་ཀྱི༔ ནུས་པས་སློབ་མར་བྱིན་གྱིས་རློབས༔

ནུས་པ་ཏིང་འཛིན་བསྐྱེད་དུ་གསོལ༔ བཛྲ་ས་མ་ཡ་ཨ་ཝེ་ཤ་ཡ་ཕོ་ཕོ་ཛ་ཛ༔ བུམ་པ་ཐོགས་ལ༔ ཧཱུྃ༔ ཡེ་ཤེས་རྔམས་པའི་ཐུགས་རྗེའི་བུམ་པ་ན༔ ཕྲིན་ལས་
མྱུར་མཛད་བརྩེ་བའི་བདུད་རྩིའི་རྒྱུན༔ དད་པས་ལྕེས་བླང་ཕུང་ཁམས་སྨིན་པ་ཡིས༔ སྐལ་ལྡན་ཡི་དམ་མཚན་དཔེ་ཡོངས་རྫོགས་ཤོག༔ རྩ་སྔགས། ཀ་ཡ་
ཨ་བྷི༔ བྷནྡྷ་གཏད་ལ། ཧཱུྃ༔ གསུང་དབྱངས་མ་འགགས་ཡངས་པའི་སྣོད་ནང་དུ༔ ཡན་ལག་དྲུག་ཅུ་གསང་སྔགས་རིག་འདུས་ཀྱི༔ བཟླས་པའི་རེག་བྱ་
ནུས་པའི་ངག་སྨིན་ནས༔ སྐལ་ལྡན་དྲག་སྔགས་བདེན་པ་འགྲུབ་པར་ཤོག༔ རྩ་སྔགས། ཝཱཀྐ་ཨ་བྷི༔ རྡོ་རྗེ་གཏད་ལ། ཧཱུྃ༔ མཐུ་སྟོབས་འབར་བ་རྔམས་
པའི་ཐུགས  ཞི་རྒྱས་དབང་དྲག་ཕྲིན་ལས་སོགས༔ མངོན་གྱུར་ཁྲོ་རྒྱལ་གོ་འཕང་མཆོག༔ མཐུ་སྟོབས་རྔམས་པའི་སྐུར་སྨིན་ཤོག༔ རྩ་སྔགས། ཙིཏྟ་ཨ་

༄༅། །བྷིསྐུ་སྤྱི་བོར་བཞག་ལ། ཧཱུྃ༔ དཔལ་ཆེན་འབར་བ་རྔམས་པའི་སྐུ༔ དྲག་སྔགས་མཁྱེན་བརྩེའི་ཡོན་ཏན་གྱིས༔ དཔལ་རྣམས་
མ་ལུས་ཡོངས་རྫོགས་ནསཿ འཇམ་དཔལ་སྐུ་དང་དབྱེར་མེད་ཤོག༔ རྩ་སྔགས། ཀཱ་ཡ་ཨ་བྷི༔ གཏོར་མ་ཐོགས་ལ། ཧཱུྃ༔ ཁྲོ་རྒྱལ་སྟོབས་ཀྱིས་གང་འདུལ་
བ༔  ཕྲིན་ལས་རྣམ་བཞི་མ་ལུས་ཀུན༔ སྐལ་ལྡན་རྒྱུད་ལ་ཡོངས་རྫོགས་ནས༔ ལས་བཞི་ལྷུན་གྱིས་གྲུབ་པར་ཤོག༔ རྩ་སྔགས། བྷ་ལིང་ཏ་ཨ་བྷི་ཥིཉྩཧཱུཾཿ དབང་
གི་མཐའ་རྟེན་སྤྱི་ལྟར་བྱའོ༎  མངྒ་ལཾ༎     ༈     བཞི་པ་འཇམ་དཔལ་ནག་པོ་ནི།   འཇམ་དཔལ་དབྱངས་ཉིད་གདུལ་བྱ་བརླང་རྒྱུད་ཅན་གྱི་ངོར་དྲག་པོའི་ཕྲིན་ལས་ཀྱི་
རོལ་གར་དུ་སྣང་བ་ཕྱི་རབས་སྙིགས་མའི་དུས་སུ་ཉིན་མོངས་རགས་པ་ལས་བྱུང་བའི་རིགས་སྔགས་ཀྱི་སྦྱོར་བ་དང་།   ནད་ཀྱི་དུ་རུ་ཀ་མི་བདེ་བ་གཞོམས་པའི་

ཕྱིར་སྩལ་ཏེ། ཕྱི་མའི་འགྲོ་རྣམས་དུག་ལྔའི་ཟུག་རྔུའི་ནད༔ དུག་ལྔའི་ལས་དང་སྦྱོར་བ་ངན་པའི་རྐྱེན༔ ཀུན་གྱི་གཉེན་པོ་འཇམ་དཔལ་སྒྲུབ་པ་ནི༔ རྣོ་
མྱུར་ནུས་ལྡན་ཕ་ལམ་རྡོ་རྗེ་འདྲ༔ ཞེས་དང༌། གཤིན་རྗེའི་སྦྱོར་བ་ལ་སོགས་པའི༔ སྦྱོར་བའི་རིགས་སྔགས་ནུས་པ་གཅོད༔ ཞེས་གསུང་པའི་རྡོ་རྗེ་རྗེ་
བཙུན་འཇམ་དཔལ་གྱི་རིགས་གཏད་ཟབ་མོའི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ་བླ་མ་རིན་པོ་ཆེ༔ རྩོད་དུས་སྙིགས་མའི་ཉོན་མོངས་
དུག༔ ལས་དང་རྐྱེན་གྱིས་སྨིན་པའི་ནད༔ སྡུག་བསྔལ་གྱུར་ན་ཅི་ལ་སྐྱབས༔ ཐུགས་རྗེ་ཆེ་ལྡན་སྐྱབས་བྱེད་སྩོལ༔ ནུས་པས། བླ་མས། སྐྱོབས་པ་བླ་མེད་
དཀོན་མཆོག་གསུམ༔ སྐྱབས་པའི་མཆོག་ཏུ་གྱུར་ལགས་ཀྱང་༔ རྩོད་དུས་སྦྱོར་བ་ངན་པ་ཡི༔ རེག་མཐོང་གློ་བུར་རྐྱེན་གྱི་དུག༔ དེ་ཉིད་འདུལ་མཛད་

༄༅། །འཇམ་དཔལ་དབྱངས༔ དྲག་པོའི་ཚུལ་གྱི་སྒྲུབ་པ་ཟུང་༔ བཅོམ་ལྡན་རྗེ་བཙུན་འཇམ་དཔལ་ནག་པོ་ལ་སྐྱབས་སུ་འགྲོ་ཞིང་སེམས་
བསྐྱེད་དེ་སྔགས་སྡོམ་བླང་། དུང་ཆུ་བླུང་ལ། ཚུལ་མིན་སྒྲོགས་ན་གྲལ་ཏེ་གཤེགས༔ ས་མ་ཡ༔ ན་ར་ཀན༔ ཡེ་ཤེས་དབབ་པ་ནི༔ པད་ཉིའི་སྟེང་དུ་དྷིཡིག་
ནག་པོའི་འཕྲོ་འདུས་འཇིག་རྟེན་ཁམས་ཀྱི་དྲེགས་བྱེད་གཤིན་རྗེ་ཐ་དག་གི་ནུས་པ་འཕྲོག༔ ཕ་རོལ་རིགས་སྔགས་ཀྱི་སྦྱོར་བ་ངན་པ་ཐ་དག་བཅོམ་ནས། བཅོམ་
ལྡན་འདས་འཇམ་དཔལ་དབྱངས་དུག་མདོག་ནག་པོ། ཕྱག་གཡས་གནམ་ལྕགས་ཀྱི་རལ་གྲི་འབར་བ་དང་། གཡོན་པས་སྡིགས་མཛུབ་སྡེབ་པའི་ཚུལ་ཅན།
ཞབས་རྡོ་རྗེའི་སྐྱིལ་ཀྲུང་དུ་བཞུགས་པ། རལ་པ་ཕྱེད་གྱེན་དུ་བཅིང་བའི་གསེབ་ཏུ་སྟོང་ཕྲག་བརྒྱ་པའི་གླེགས་བམ་བཅིང་བ། ཐུགས་ཀར་ཉི་གདན་སྟེང་དྷིཡིག་

ནག་པོ་གསལ་བར་གྱུརཿ སློབ་མའི་དད་པའི་ཤུགས་བསྐྱེད་པ་དང་བདག་མདུན་གྱི་ཐུགས་ཀའི་འོད་ཟེར་གྱི་ཡེ་ཤེས་པ་སྤྱན་དྲངས་ཏེ་ཐིམ༔ དྷི༔ ཞིང་ཁམས་
རྒྱ་མཚོའི་བདེ་གཤེགས་སྐུ༔ དྲག་པོའི་ཚུལ་གྱིས་སྤྱན་དྲངས་སོ༔ རྗེས་འཇུག་བསྲུང་ཞིང་ཕྲིན་ལས་ཀྱིས༔ རྣམ་པ་འཇམ་དཔལ་ཚུལ་དུ་བྱོན༔ མཉྫུཤྲཱི་
ས་མ་ཡ་ཛ་ཛ༔ བརྟན་པར་བྱ། བུམ་པ་ལྷའི་དཀྱིལ་འཁོར་གྱི་ནུས་པའི་བདུད་རྩིའི་བསྐྱེད་པ་ལྷའི་ནུས་པ་ཐོབ་པའི་མོས་པ་གྱིས༔ བུམ་པ་ཐོགས་ཏེ། ཡེ་ཤེས་འབར་
བའི་འཇམ་དཔལ་དབྱངས༔ རྔམ་པའི་རིགས་སྔགས་བཅུད་རྒྱས་པའི༔ ལྷ་དང་སྒྲུབ་པ་ནུས་པ་ཡི༔ སྐུ་ཡི་དབང་མཆོག་ལུས་ལ་ཐིམ༔ ཨོཾ་མཉྫ་ཤྲཱི་ཀཱ་
ལ་ཙིཏྟ་ཧཱུྃ༔ ཀཱ་ཡ་ཨ་བྷི་ཥིཉྩ་ཨོཾ༔ སློབ་དཔོན་གྱི་ཐུགས་ཀའི་སྔགས་ཕྲེང་ལས་གཉིས་པ་འཕྲོས་ཞལ་ནས་ཐོན་ཁྱེད་རང་རྣམས་ཀྱི་ཞལ་དུ་ཞུགས་སྙིང་ཀར་ཐིམ་

༄༅། །པས་བཟླས་པ་སྔགས་ཀྱི་ནུས་པ་ཐོབ་པའི་མོས་པ་གྱིས༔ ཕྲེང་བ་གཏད་ལ། ཡེ་ཤེས་འབར་བའི་འཇམ་པའི་དབྱངས༔ རྔམ་པའི་རིགས་
སྔགས་བཅུད་རྒྱས་པའི༔ སྔགས་དང་བཟླས་པ་ནུས་པ་ཡིས༔ གསང་བའི་དབང་མཆོག་ངག་ལ་ཐིམ༔ རྩ་སྔགས། ཝཱཀྐ་ཨ་བྷི་ཥིཉྩ་ཨཱ༔ རྟེན་གཏོར་དཀྱིལ་
འཁོར་གྱི་ངོ་བོ་སྤྱི་བོར་བཞག་པས་ཏིང་ངེ་འཛིན་རབ་ཏུ་འབར་བའི་འོད་ཟེར་ཕྲིན་ལས་རྫོགས་པའི་ངོ་བོ་ཐིམ་པས་ཡིད་ཏིང་ངེ་འཛིན་གྱི་ནུས་པ་ཐོབ་པའི་མོས་པ་གྱིས༔ 
གཏོར་མ་སྤྱི་བོར་བཞག་ལ། ཡེ་ཤེས་རྔམ་པའི་འཇམ་དཔལ་དབྱངས༔ འཇིགས་པར་བྱ་བའི་འབར་འཕྲོའི་ཟེར༔ ཕྲིན་ལས་ཡོངས་རྫོགས་མཐུ་སྟོབས་ཀྱིས༔ ཐུགས་
ཀྱི་དབང་མཆོག་ཡིད་ལ་ཐིམ༔ རྩ་སྔགས༔ ཙིཏྟ་ཨ་བྷི་ཥིཉྩ་ཧཱུྃ༔ ཕྱག་གི་རལ་གྲི་ལག་ཏུ་ཐིམ་པས་རིག་སྔགས་གཅོད་པའི་ཡེ་ཤེས་ཐོབ་སྟེ་ཕྲིན་ལས་གང་བརྩམས་

འགྲུབ་པའི་ནུས་པ་ཐོབ་པའི་མོས་པ་མཛོད༔ རལ་གྲི་གཏད། ཡེ་ཤེས་རིགས་སྔགས་གཅོད་པ་པོ༔ བྱད་དང་རིགས་སྔགས་འཁྲུལ་འཁོར་དང་༔ གཏད་མནན་
དགྲ་བགེགས་བསམ་སྦྱོར་ཆེད༔ ཡོན་ཏན་ཕྲིན་ལས་དབང་རྫོགས་ཤོག༔ རྩ་སྔགས། ཀཱ་ཡ་ཝཱཀྐ་ཙིཏྟ་ཨ་བྷི་ཥིཉྩ་ཧྲཱིཿ ཡེ་དྷརྨཱས་མེ་ཏོག་འཐོར། དེས་གྲུབ་བོ།། ༈
ལྔ་པ་མཁའ་འགྲོ་མ་སེང་གེའི་གདོང་པ་ཅན་ནི། དེ་ལ་ཕྱི་རབས་རྩ་གསུམ་ཚུལ་བཞིན་སྒྲུབ་པའི་གང་ཟག་ལ་བསམ་སྦྱོར་མི་རུང་བས་རྦོད་གཏོང་བྱུང་བའམ༔ ལྷ་
འདྲེའི་ཆོ་འཕྲུལ་གྱི་ཟུག་རྔུ་ངན་པ་དག་བསལ་ཕྱིར་རྡོ་རྗེ་སྙིང་པོའི་ཡན་ལག་ཏུ་སྨོན་ལམ་གྱིས་རྒྱས་གདབ་པ་ཡིན་ཏེ། མ་འོངས་འགྲོ་རྣམས་བདག་འཛིན་དུག་ལྔའི་
སྟོབས༔ བརླངས་པས་མི་རུངས་ལྷ་འདྲེའི་ཟུག་རྔུ་དང་༔ མ་རུངས་ཐ་དག་བཟློག་མཛད་དྲག་རྩལ་ཅན༔ སེང་ཧ་མུ་ཁའི་རིགས་སྔགས་བཅུད་བླང་ངོ་༔ ༔

༄༅། །ཞེས་གསུངས་པའི༔ གཏོར་མ་ལ་བརྟེན་པའི་བཀའ་གཏད་ཟབ་མོའི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི༔ ཨེ་མ་རྒྱལ་
བའི་རྒྱལ་ཚབ་དགོངས༔ དུས་མཐའི་མ་རུངས་ཟུག་རྔུའི་ཚོགས༔ ཐུགས་རྗེའི་དབང་གིས་སྐྱབས་པར་འཚལ༔ འགལ་རྐྱེན་བར་ཆད་ལས་སྒྲོལ་ཅིག སློབ་
དཔོན་གྱིས། ཚུལ་དང་ལྡན་པའི་དམ་ཚིག་དང་༔ གནད་དང་ལྡན་པའི་རིམ་གཉིས་དང་༔ རྟགས་དང་ལྡན་པའི་སྒྲུབ་པ་པོ༔ དོན་གྱི་བསྲུངས་མ་སེང་གདོང་
མ༔ ཇི་བཞིན་ཚུལ་ལ་མཁས་པའོ༔ སློབ་དཔོན་གུ་རུ་པདྨ་འབྱུང་༔ རྒྱུད་རིམ་ཐུགས་རྗེ་འདུས་པར་བསྒོམ༔ སློབ་མའང་སློབ་དཔོན་པདྨ་འབྱུང་༔ ཁྲོ་
འཛུམ་གཟི་བརྗིད་ལྡན་པ་ཡི༔ སྣང་སྲིད་ཟིལ་གྱིས་གནོན་པར་བསྒོམ༔ མདུན་གྱི་གཏོར་མ་མི་དམིགས་པའི་ངང་ལས་མཁའ་འགྲོ་མ་སེང་གེའི་གདོང་པ་ཅན་

སྐུ་མདོག་མཐིང་ནག་ཞལ་གཅིག་ཕྱག་གཉིས་པ་ཞིང་གཡང་གཟིག་ཤམ་ཐོད་ཕྲེང་གིས་བརྒྱན་པའི༔ ཕྱོགས་བཞི་རུ་སེང་གདོང་མ་བཞི་རིགས་ཀྱི་མདོག་དང་མཐུན་
པ༔ ཀུན་ཀྱང་ཕྱག་གཉིས་ཀྱི་ཉི་ཟླ་བརྡེབས་པའི་བར་དུ་བྱད་མ་དགྲ་བགེགས་ཐམས་ཅད་སྒོང་ལྤགས་བཅར་བ་ལྟར་ཕྱེ་མ་རྡུལ་ཕྲན་དུ་བརླག་པར་གྱུར༔ དེའི་
ཕྱི་རོལ་དུ་དབང་མོ་ཉེར་བརྒྱད་ཀྱི་ཕྱག་ན་བཟློག་པའི་ཁྲག་ཟོར་འཕངས་པས་དགྲ་བོའི་སྐྱེ་རྒྱུད་བཅད་པར་བསྒོམ༔ དེའི་ཕྱི་རོལ་དུ་བཀའི་ལྷ་མ་སྲིན་སྡེ་བརྒྱད་ཀྱི་
གཙོ་མོའི་མཐུ་རྩལ་མ་བཟོད་པསཿ ཕོ་ཉ་འབངས་ཀྱི་ཕྱག་ན་ཞིང་གི་དུལ་མོ་བརྡབས་པས་དགྲ་བགེགས་གཏན་དང་ཕྲལ་བར་སྒོམ༔ ཁྱོད་རང་རྣམས་ལ་དབང་
བསྐུར་བ་ཙམ་གྱིས་སྤྱི་མགྲིན་སྙིང་ག་ནས་འོད་ཟེར་དཔག་ཏུ་མེད་པ་བྱུང་ནས་བྱིན་རླབས་སྩོལ་བ་དང་འཁོར་གྱི་ཚོགས་རྣམས་ཀྱིས་ཀྱང་ཅི་བགྱི་སྒྲུབ་པོ་ཞེས་གཡར་

༄༅།   །དམ་བཅས་ནས་གྲོགས་སུ་གྱུར་པར་དམིགས། ཧཱུྃ༔ དུས་གསུམ་རྒྱལ་བའི་ཡུམ་མཆོག་སེང་གདོང་མ༔ དྲག་མོ་རབ་འབར་མི་སྲུན་
བརྗིད་པའི་སྐུ༔ མཐུ་སྟོབས་ཡོངས་རྫོགས་དོན་གྱི་གསང་ཆེན་མ༔ སྐལ་ལྡན་རྒྱུད་འཛིན་འདི་དང་མ་བྲལ་ཞིག༔ ལུས་དང་གྲིབ་མ་འགྲོགས་བཞིན་སྡོང་
གྲོགས་གྱིས༔ རྩ་སྔགས། ཀཱ་ཡ་ཨ་བྷི་ཥིཉྩ་ཨཱོཾ༔ ཧཱུྃ་ཡིག་དམར་པོ་ལ་སྔགས་ཀྱིས་བསྐོར་བ་འཕྲོས་ཏེ་ཐིམ་པས་གསུང་གི་ནུས་པ་ཐོབ། སྔགས་ཀྱི་ནུས་པའི་ཕྲིན་ལས་གཏད་པར་མོས༔ 
གཏང་ལ། ཧཱུཾ༔ རྒྱལ་བའི་ཡུམ་གྱུར་མཆོག་གི་གསང་ཆེན་མའི༔ ཡེ་ཤེས་སྙིང་པོ་ཉེ་བའི་སྙིང་པོ་ཡི༔ དྲག་རྩལ་ཡོངས་རྫོགས་དམ་ལྡན་བུ་ལ་སྦྱིན༔ རྟག་
ཏུ་བསྲུངས་སྐྱོབས་ཕྲིན་ལས་མ་ཆུང་ཞིག་རྩ་སྔགས། ཝཱཀྐ་ཨ་བྷི་ཥིཉྩ་ཨཱ༔ རྡོ་རྗེ་སྙིང་ཁར་བཞག་ལ། ཏིང་ངེ་འཛིན་མཆོག་ཏུ་མི་ཡེངས་བའི་ནུས་པའི་ཕྲིན་ལས་

གཏད་པར་མོས། ཧཱུྃ༔ དམ་ཚིག་མཆོག་གི་གཙོ་མོ་འདིས༔ རྟེན་རྣམས་དམ་ཚིག་ཚུལ་ཇི་བཞིན༔ ཏིང་འཛིན་མཆོག་ཏུ་མ་ཡེངས་པའི༔ དོན་གྱི་དྲག་
མོའི་སྐུར་ཟུངས་ཤིག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུྃ༔ གྲི་གུག་དང་ཐོད་ཁྲག་རྩེ་གསུམ་གཏད་ལ། སྐུ་གསུང་ཐུགས་ཡོན་ཏན་ཕྲིན་ལས་ཡོངས་རྫོགས་ཀྱི་ནུས་པའི་བཀའ་།
གཏད་པར་མོས༔ ཧཱུྃ༔ མ་རྟོགས་འཁོར་བ་བསྒྲལ་མཛད་པའི༔ ཐུགས་རྗེ་རྔམ་པའི་ཁྲག་ཆེན་རོལ༔ ལོག་རྟོག་དྲུང་ནས་འབྱིན་མཛད་པའི༔ མཐུ་
སྟོབས་ཕྲིན་ལས་ཡོངས་རྫོགས་རྣམས༔ མ་ལུས་ཁྱོད་ཀྱིས་ཐོབ་པར་ཤོག༔ རྩ་སྔགས། ཀཱ་ཡ་ཝཱཀྐ་ཙིཏྟ་སརྦ་ཤནྟཾ་པུཥྚིཾ་ཝ་ཤཾ་མ་ར་ཡ་ཨ་བྷི་ཥིཉྩ་ཧཱུྃ༔ དེས་གྲུབ་
པོ།། ༈ དྲུག་པ་ཁྲོ་རྒྱལ་དྲེགས་པ་ཀུན་འདུལ་ནི། དེ་ལ་སྙིགས་དུས་སྟོན་པའི་བསྟན་པར་ཞུགས་ཀྱང་རང་རྒྱུད་མ་ཐུལ་བས་གབ་གསང་མི་རྟོགས་

༄༅། །བཞིན་སྦས་པའི་གསང་བ་ལ་འཆལ་ནས་ཡང་དག་པའི་གང་ཟག་ལ་ཀུན་ནས་དཀྲིས་པས་བྱད་ཕུར་གཏོད་པས་དེ་དག་གི་དཔུང་གཉེན་གཅིག་
པུ་འདི་ཉིད་སྦས་ཏེ། རྩོད་དུས་སྙིགས་མའི་འགྲོ་དོན་དུ༔ དོན་གྱི་འབྲས་བུའི་མཆོག་གྱུར་པ༔ དྲེགས་པ་ཀུན་འདུལ་སྒྲུབ་པ་འདི༔ རྗེས་འཇུག་དྲངས་
ཕྱིར་པདྨས་སྨྲ༔ ཞེས་གསུང་པའི་སྲོག་དབང་ཟབ་མོའི་ཆེད་དུ་མཎྜལ་ཕུལ་ནས་གསོལ་བ་འདེབས་པ་ནི། ཧོ༔ ཆེ་མཆོག་དབྱེར་མེད་བླ་མ་དགོངས༔ བརྩེ་
བ་ཆེན་པོས་རྗེས་ཟུངས་ལ༔ དྲེགས་པ་ཀུན་འདུལ་སྲོག་གི་དབང་༔ བདག་ལ་དབབ་པར་མཛད་དུ་གསོལ༔ ཞུས་པས། སློབ་དཔོན་གྱིས། ཧོ༔ ཆེ་བའི་ཆེ་
མཆོག་འབར་བའི་སྐུ༔ དྲེགས་པ་ཀུན་འདུལ་དཀྱིལ་འཁོར་ལཿ ཚུལ་མིན་ཞུགས་ལ་དྲལ་ཏེ་གཤེགས༔ དམ་ལྡན་ཚུལ་བཞིན་བཅུད་ཟུངས་ཤིག༔ ཁྲོ་

བོའི་རྒྱལ་པོ་དྲེགས་པ་ཀུན་འདུལ་ལ་སྐྱབས་སུ་འགྲོ་ཞིང་སེམས་བསྐྱེད་སྔགས་སྡོམ་བླང་བ། རྣམ་བུམ་གྱི་ཆུ་བླུད་ཅིང་། སརྦ་ཨེ་དན་ན་ར་ཀན་ཋ༔ ཡེ་ཤེས་དབབ་པ་ནི།
ཁྱེད་རང་རྣམས་པདྨ་དང་ཉི་མའི་སྟེང་དུ་ཧཱུྃ་མཐིང་ནག་ལས་ཁྲོ་རྒྱལ་དྲེགས་པ་ཀུན་འདུལ་མཐིང་ནག་ཞལ་གཅིག་ཕྱག་གཉིས་སྤྱན་གསུམ་སྡང་མིག་དམར་པོ་བསྒྲད་
ཅིང་ཁྲག་ལྟར་གཡོ་བ༔ ཞལ་གདངས་ལྗགས་འདྲིལ་རྣོ་དབལ་ལྡན་པའི་མཆེ་བ་གཙིགས་པ༔ དབུ་གཙུག་ན་རྟ་མགོ་ལྗང་གུས་རྟ་སྐད་འཚེར་བ༔ ཕྱག་གཡས་
གནམ་ལྕགས་ཀྱི་རྡོ་རྗེ་ཁ་གདངས་པ་ནམ་མཁར་ཕྱར་བ༔ གཡོན་ནས་སྡིགས་མཛུབ་ཀྱི་རྩེ་ལ་མེ་འབར་བ༔ སྐུ་ཆེ་ཞིང་ཡན་ལག་རགས་པ་ཆེ་བཙན་འགྲན་ཟླ་
དང་བྲལ་བ༔ དྲེགས་པ་སྡེ་བརྒྱད་འདུལ་བའི་གཉེན་པོ་མེ་དཔུང་རབ་ཏུ་འབར་བའི་ཀློང་ན་ཨེ་ཧ་ཧ་ཧི་ཧིའི་སྒྲ་སྒྲོགས་པ༔ མདུན་དུ་སྡེ་བརྒྱད་དྲེགས་པའི་ཚོགས་

༄༅། །ཐམས་ཅད་འདིར་ཡུད་ཡུད་དུ་འདུག་པ་ཅིག་ཏུ་གྱུར༔ སྲོག་གི་གོར་ཉི་མའི་སྟེང་དུ་ཧཱུྃ་མཐིང་ནག་གསལ༔ སློབ་དཔོན་དྲེགས་པ་ཀུན་
འདུལ་དབྱེར་མེད་ཀྱི་རང་བཞིན་གྱི་དབྱིངས་ནས་ཡེཤེས་པ་སྤྱན་དྲངས་ལ་བསྟིམ༔ ཧཱུྃ༔ གསང་ཆེན་སྔགས་ཀྱི་དཀྱིལ་འཁོར་གྱི༔ ཞི་བ་ཁྲོ་བོའི་ཆེ་བཙན་
བདག༔ རིགས་རྣམས་ཀུན་གྱི་དྲག་རྩལ་སྟོབས༔ དྲེགས་པ་ཀུན་འདུལ་གཤེགས་སུ་གསོལཿ བཛྲ་ས་མ་ཡ་ཛ་ཛ༔ བརྟན་པར་བྱ། བུམ་པ་ལྷའི་དཀྱིལ་
འཁོར་རྫོགས་པས་ལུས་ལྷ་སྐུའི་རང་བཞིན་གྱིས་དྲེགས་པ་ཟིལ་གྱིས་ནོན་པའི་དབང་ཐོབ་པའི་མོས་པ་གྱིས། བུམ་པ་ཐོགས་ལ། ཧཱུྃ༔ བུམ་པ་སྔགས་ཀྱི་དུར་ཁྲོད་
ནས༔ ཁྲོ་རྒྱལ་གསང་ཆེན་མཆོག་གི་བཅུད༔ སྐལ་ལྡན་ལྷ་ཡི་སྐུར་སྨིན་ནས༔ དྲེགས་པ་ཟིལ་གྱིས་ནོན་པར་ཤོག༔ བྷོ་མཱ་ར་ཡ་ཕཊ༔ ཀཱ་ཡ་ཨ་བྷི་

ཥིཉྩཨོཾ༔ བྷནྡྷའི་བདུད་རྩི་བྱང་སེམས་ཀྱི་རྣམ་པ་མགྲིན་པར་བབ་པས་ངག་སྔགས་ཀྱི་རང་བཞིན་གྱི་དྲེགས་པ་ཟིལ་གྱིས་ནོན་པའི་དབང་ཐོབ་པའི་མོས་པ་གྱིས༔
བྷནྡྷ་མགྲིན་པར་བཞག་ལ། ཧཱུྃ༔ བྷན་སྔགས་ཀྱི་དུར་ཁྲོད་ནས༔ ཁྲོ་རྒྱལ་རིགས་སྔགས་མཆོག་གི་བཅུད༔ སྐལ་ལྡན་སྔགས་ཀྱི་སྐུར་སྨིན་ནས༔ དྲེགས་པ་
ལས་ལ་བཀོལ་བར་ཤོག༔ བྷོ་མ་ར་ཡ་ཕཊ༔ ཝཱཀྐ་ཨ་བྷི་ཥིཉྩ་ཨཱ༔ རྡོ་རྗེ་འཕྲོས་སྙིང་གར་ཐིམ་པས་ཡིད་ཏིང་ངེ་འཛིན་གྱིས་དྲེགས་པ་ཟིལ་གྱིས་ནོན་པའི་
དབང་ཐོབ་པའི་མོས་པ་གྱིས༔ རྡོ་རྗེ་སྙིང་གར་བཞག་ལ། ཧཱུཾ༔ རྟོགས་པའི་ཏིང་འཛིན་རྩལ་ཆེན་གྱིས༔ ཡེ་ཤེས་རྔམ་པའི་ལས་བྱེད་ཀུན༔ སྐལ་ལྡན་མཐུ་
སྟོབས་ཡོངས་རྫོགས་ཀྱིས༔ དྲེགས་པ་བྲན་དུ་བཀོལ་བར་ཤོག༔ རྩ་སྔགས། ཙིཏྟ་ཨ་བྷི་ཥིཉྩ་ཧཱུྃ༔ སྐུ་ལས་སྐུ་གྲངས་མེད་འཕྲོས་དྲེགས་པ་འདུལ་བྱེད་ཀྱི་

༄༅། །ཡོན་ཏན་དང་ལྡན་པས་དྲེགས་ཚོགས་སྲོག་ལ་དབང་བསྒྱུར་བའི་དབང་ཐོབ་པའི་མོས་པ་གྱིས༔ སྐུ་གཏད་ལ། ཧཱུྃ༔ སྔགས་ཀྱི་མཐུ་རྩལ་
རྒྱས་པའི་སྐུ༔ དྲེགས་པ་ཀུན་འདུལ་ཁྲོ་རྒྱལ་གྱི༔ ཡོན་ཏན་ཇི་བཞིན་དབང་ཐོབ་ནས༔ ལྷ་འདྲེ་དྲེགས་པའི་སྲོག་དབང་ཤོག༔་རྩ་སྔགས། སརྦ་ཨ་བྷི་
ཥིཉྩ་ཧྲཱི༔ རྟེན་གཏོར་ལྷའི་རང་བཞིན་སྤྱི་བོར་བཞག་པས་ཕྲིན་ལས་ལ་དབང་བསྒྱུར་བའི་དབང་ཐོབ་པའི་མོས་པ་གྱིས༔ གཏོར་མ་སྤྱི་བོར་བཞག་ལ། ཧཱུྃ༔ དྲེགས་
པ་འདུལ་མཛད་མཐུ་བོ་ཆེ༔ གང་ལ་གང་འདུལ་ཐབས་ཆེན་པོ༔ ཞི་རྒྱས་དབང་དང་དྲག་པོའི་ལས༔ གང་འདུལ་ཐབས་ལ་མཁས་པར་བྱོས༔ རྩ་སྔགས།
ཤནྟིཾ་པུཥྚིཾ་ཝ་ཤང་མཱ་ར་ཡ་ཨ་བྷི་ཥིཉྩ་ཧཱུྃ༔ དེས་གྲུབ་བོ།། ༈ དེས་རྩ་གསུམ་སྤྱི་བྱེ་བྲག་གི་སྨིན་བྱེད་ཀྱི་རིམ་པ་རྣམས་གྲུབ་སྟེ༔ ད་རྗེས་ཀྱི་རིམ་པ་ལ་རྡོ་

རྗེ་སྙིང་པོའི་ཆོས་བཀའ་ཡོངས་རྫོགས་རང་གཞན་གྱི་དོན་དུ་སྤྱོད་པའི་རྗེས་སུ་གནང་བ་ནི༔ བུམ་པ་གཏོར་མ་གཏད་ལ། ཧཱུྃ༔ བུམ་པ་ལྷ་ཡི་གཞལ་ཡས་ཁང་༔ ༔
གཏོར་མ་ལྷ་ཚོགས་བསྒྲུབ་པའི་རྟེན༔ སྨིན་གྲོལ་སྒྲུབ་བཤད་ཕྲིན་ལས་ཀྱིས༔ གང་འདུལ་ཐབས་ལ་མཁས་པར་གྱིས༔ རྩ་སྔགས། ཤནྟཾ་པུཥྚིཾ་ཝ་ཤཾ་མ་ར་ཡ་
ཨ་བྷི་ཥིཉྩ་ཧཱུྃ༔ དོན་གྱི་གནས་རང་གི་མཐོང་བས་གཞན་ལ་སྟོན་པའི་རྗེས་སུ་གནང་བ་ནི༔ རྡོ་རྗེ་དྲིལ་བུ་གཏད་ལ། རྡོ་རྗེ་ཐེག་པའི་རྡོ་རྗེ་འཛིན༔ རྡོ་རྗེ་ཐེག་པའི་
སྙིང་པོའི་བཀའ༔ སྐྱེ་འགག་གནས་གསུམ་སྒྲ་འདི་བཞིན༔ འགྲོ་ལ་ཆོས་ཀྱི་སྒྲ་སྒྲོགས་ཤིག༔ ཀརྨ་གྷནྡྷེ་ཨ་བྷི་ཥིཉྩ་ཧཱུྃ༔ གཞན་དོན་སྤྱོད་པའི་ཚེ་ཐེག་པ་
སྣ་ཚོགས་ཀྱི་ཐབས་སྣ་ཚོགས་ཀྱིས་སྐྱོ་ངལ་སྤངས་ལ་འདུལ་ཅིག་པའི་རྗེས་སུ་གནང་བ་ནི། གླེགས་བམ་གཏད་ལ། ཧཱིཧཱུྃ་ཨཱཿ དབྱངས་དང་གསལ་བྱེད་ལས་བྱུང་

༄༅། །བའི༔ ཐེག་པ་སྣ་ཚོགས་ཐབས་ཚུལ་གྱིས༔ འགྲོ་བའི་དོན་ལ་སྟོན་པ་པོ༔ སྐྱོ་ངལ་ཚེགས་མེད་རླབས་ཆེན་སྤྱོད༔ ཨ་ཨཱ༔ ཞེས་།
དབྱངས་གསལ། ཡེ་དྷརྨཱ་སོགས། ཐེག་ཆེན་ཆོས་ཀྱི་སྒྲ་ཆེན་པོ་སྒྲོགས་ཏེ་ཆོས་འཁོར་སྐོར་ཅིག་པའི་རྗེས་སུ་གནང་བ་ནི༔ དུང་དང་འཁོར་ལོ་གཏད་ལ༔ ཆོས་ཀྱི་དུང་ནི་
སྒྲ་ཆེན་ལྡན༔ ཆོས་ཀྱི་འཁོར་ལོ་བསྐོར་བར་གྱིས༔ ཀརྨ་ཙཀྲ་ཨ་བྷི་ཥིཉྩ་ཧཱུྃ༔ ལུང་བསྟན་པ་ནི། སྟོན་པ་སྤྲུལ་པའི་སྐུ་དང་འཁོར་དགྲ་བཅོམ་པ་གསལ་ལ༔ ཨེ་མ་སྲིད་པའི་ངན་
འགྲོ་ལ་བརྟེན་ནས༔ སྲིད་པ་ཤིན་ཏུ་ཞི་བའི་ཕྱིར༔ མེ་ཏོག་རིགས་ཀྱི་གསང་མཚན་བཞིན༔ ཁྱོད་ནི་དེ་བཞིན་གཤེགས་པར་འགྱུར༔ རང་རང་གི་གསང་མཚན་
ནས་བོས་པའམ། བདེ་གཤེགས་འདུས་པ་རྩལ་ཏ་ཐཱ་ག་ཏ་ས་མ་ཡ་ཏྲི་བྷུར་བྷུ་བ་སྭཱ་ཧཱ༔ གང་ངས་ལུང་བསྟན་པ་དེ་ལ༔ དེ་བཞིན་གཤེགས་པ་ཐམས་ཅད་ཀྱིས་

ལུང་བསྟན་པར་འགྱུར་རོ༔ གསུམ་པ་དབུགས་དབྱུང་བ་ནི། ཨེ་མ་ཧོ༔ བདེ་གཤེགས་སྲས་ཁྱོད་འགྲོ་ལ་བརྩེ་དོན་དུ༔ སངས་རྒྱས་རྡོ་རྗེ་རྒྱལ་སྲིད་བདག་པོ་ཁྱོད༔
ཤ་ལྔ་བདུད་རྩི་ལྔ་བཟའ་དེ་བཞིན་གྱི༔ དམ་ཚིག་སློབ་དཔོན་ཆོས་དང་ཤེས་རབ་བརྟེན༔ རྡོ་རྗེ་སེམས་བཞིན་བདེ་བ་མཆོག་སྟེར་གྱིས༔ དྲི་བྲལ་སངས་རྒྱས་
བྱང་སེམས་ཚུལ་བཞིན་ནོ༔ ད་ནི་རྡོ་རྗེ་སློབ་དཔོན་གྱི་བྱ་བས་ཁམས་གསུམ་ཆོས་ཀྱི་རྒྱལ་སྲིད་ཆེན་པོ་སངས་རྒྱས་ཀྱི་གྲོང་ཁྱེར་ཇི་ལྟ་བ་བཞིན་ནོ༔ གཟེངས་སྟོད་པ་ནི་
རོལ་མོ་བསྒྲག་དབུ་ལ་གདུགས་བཟུང་སྟེ། ཨེ་མ་ཧོ༔ བླ་མེད་དཀྱིལ་འཁོར་ལྷུམས་ཞུགས་ནསཿ རིག་རྩལ་སད་ཅིང་བལྟམས་པ་ཡི༔ ཁྱོད་ནི་སངས་རྒྱས་སྲས་སུ་
འགྱུར༔ དམན་ཡང་ཐེག་ཆེན་སྒྲ་སྒྲོགས་ཤིག སྐུ་བཞི་ཡེ་ཤེས་དཔལ་འབྱོར་གྱིས༔ མཁའ་དང་མཉམ་པའི་དགའ་སྟོན་གྱིས༔ ཡེ་དྷརྨཱ་དང་མེ་ཏོག་འཐོར།

༄༅། །དགའ་སྟོན་ནི། ཇི་སྐད་དུ༔ མཆོད་པ་ཐམས་ཅད་ཡང་སྤང་སྟེ༔ བླ་མའི་མཆོད་པ་ཡང་དག་བརྩམ༔ དེ་དག་མཉེས་པའི་དངོས་གྲུབ་
ནི༔ ཀུན་མཁྱེན་དམ་པ་ཐོབ་པར་འགྱུར༔ ཞེས་པའི་ལན་དུ་བཀའ་དྲིན་དྲན་བཞིན་པས་འདིའི་རྗེས་ཟློས་གྱིས༔ ཨེ་མ་ཧོ༔ སྟོན་པ་ཐུགས་རྗེ་ཅན༔ མ་
སྨིན་པ་རྣམས་སྨིན་པ་དང་༔ མ་གྲོལ་བ་རྣམས་གྲོལ་མཛད་པའི༔ མཐར་བདེར་བསྐྱལ་བའི་བཀའ་དྲིན་ཆེ༔ ཞེས་རྩ་གསུམ་གྱི་དབང་གི་ཆུ་བོ་ཐ་དག་ལེགས་
པར་དབབ་གྲུབ་པ་སྟེ༔ བཀྲ་ཤིས་ནི། བཀྲ་ཤིས་བྱིན་རླབས་མཁའ་ལ་སྤྲིན་ལྟར་འཁྲིག༔ རིག་འཛིན་པདྨ་བརྒྱུད་པར་བཅས་རྣམས་ཀྱི༔ རྟག་ཏུ་འདུ་འབྲལ་
མེད་པའི་བཀྲ་ཤིས་གང་༔ བཀྲ་ཤིས་དེས་ཀྱང་རྟག་ཏུ་བཀའ་དྲིན་སྩོལ༔ བཀྲ་ཤིས་དངོས་གྲུབ་མཁའ་ནས་ཆར་འབེབས་ཤིང་༔ པདྨ་དྲག་པོ་དབང་ཆེན་ཡི་

དམ་ལྷ༔ རྟག་ཏུ་བྱིན་གྱིས་རླབས་པའི་བཀྲ་ཤིས་གང་༔ བཀྲ་ཤིས་དེས་ཀྱང་རྟག་ཏུ་བྱིན་ཆེན་ཕོབ༔ བཀྲ་ཤིས་ཕྲིན་ལས་འདོད་འབྱུང་དཔག་བསམ་ཤིང་
མཁའ་འགྲོ་མེ་ཏོག་ཆར་པ་འབེབས་པའི་གནས༔ བསྟན་པ་ནུབ་མེད་ཡར་ངོའི་ཟླ་བ་བཞིན༔ གང་འཕེལ་རྟག་ཏུ་བསྟན་པའི་བཀྲ་ཤིས་ཤོག་ཅེས་དམ་ཚིག་
ཁས་བླང་གཏང་རག་འབུལ་བ་སོགས་བསྔོ་སྨོན་བཅས་ཀྱིས་གྲོལ་ལོ། །འདི་དག་ལ་བར་མཚམས་བཞག་དགོས་རིགས་ཐམས་ཅད་ལ་ཁྲུས་བསྲུང་སོགས་སྔོན་འགྲོ་བསྡུས་ཙམ་རེས་མགོ་འཛིན་པ་དང༌། རྗེས་བསྡུས་རྩམ་རེས་འཇོག་པ་
ཕྱག་ལེན་རེ་རིག་པས་འཕྲུལ་ཏེ་རྩིང་པོར་མ་སོང་བ་གལ་ཆེའོ། །དེ་ནས་ཚོགས་དྲངས་བ་ནི། ཧོ༔ སྟོན་པ་རྡོ་རྗེ་རྒྱལ་པོ་དགོངས་སུ་གསོལ༔ ལྷ་མིའི་འདོད་འབྱུང་བཅུད་ཆེན་རྣམ་གྲོལ་
ཚོགས༔ སངས་རྒྱས་ཐུགས་རྗེས་གང་འདུལ་གསང་ཆེན་བཅུད༔ དགྱེས་པར་དགོངས་ཏེ་བཞེས་པ་ཆེན་པོར་རོལ༔ གྷ་ན་ཙཀྲ་པཱུ་ཛ་ཧོ༔ བླངས་པ་ནི། ཨེ་

༄༅།   །མ་ཧོ༔ རྒྱལ་བའི་བཅུད་ལྡན་ཟག་མེད་འདོད་འབྱུང་མཆོག༔ གཉིས་མེད་བདེ་བ་ཆེན་པོའི་དངོས་གྲུབ་ནི༔ སྒོ་གསུམ་གུས་པས་
བདག་གིས་རྣམ་པར་རོལ༔ བྷོ་དྷི་ཙིཏྟ་མ་ཧཱ་སུ་ཁ་སིདྡྷི་ཕ་ལ་ཧོ༔ མཆེད་ལྕམ་ལ་དྲངས་ཏེ། མཆེད་ལྕམ་ལྷ་ཡི་རྣམ་པར་ལྡན་པ་པོ༔ རིན་ཆེན་རིན་ཐང་བྲལ་བ་
དབང་གི་རྫས༔ ཐ་མལ་བག་ཆགས་བཤིག་བྱེད་རྫས་མཆོག་འདི༔ གསང་སྔགས་ཐེག་པ་མཆོག་གི་ཚུལ་ལྟར་རོལ། ཞེས་ནང་གི་སྦྱིན་སྲེག་གི་རོལ་བའི། ལྷག་མ་བསྔོ་
བ་ནི། དང་པོ་ཕུད་ཀྱི་དཀྱིལ་འཁོར་ལྷ་རྣམས་མཆོད༔ བར་དུ་ཚོགས་ཀྱིས་འདུས་པ་རྒྱ་མཚོ་བསྐང་༔ ཐ་མ་ལྷག་ལ་དབང་བ་འདིར་གཤེགས་ཤིག འབྲུ་
གསུམ་གྱིས་བརླབ། ཕཻཾཿགྱིས་ལྷག་མགྲོན་སྤྱན་དྲངས་ལ། བྷོ༔ དཔལ་གྱི་བཀའ་ཉན་རོལ་པའི་ལྷག་བསྡུད་མ༔ ཤར་ལྷོ་ནུབ་བྱང་དུར་ཁྲོད་ཉུལ་བྱེད་པའི༔ དབང་།

ཕྱུག་གིང་དང་ལང་ཀ་འབར་མའི་ཚོགས༔ ཟས་སུ་ཉམས་པའི་ཤ་དང་ཁྲག་ལ་ཟ༔ ལས་སུ་དགྲ་བགེགས་གསོད་དང་གཅོད་ལ་དགའ༔ ལྷག་གཏོར་བཞེས་
ལ་གང་བཅོལ་ཕྲིན་ལས་མཛོད༔ ཆད་མདོ་ནི། འབྲུ་གསུམ་གྱིས་བརླབས་ལ། སྔོན་ཚེ་བར་དང་བསྐལ་པ་ཐ་མའི་དུས༔ ཀུན་བཟང་སྣང་མཐའ་པདྨ་ཐོད་ཕྲེང་གིས༔
གསང་ཆེན་རྒྱུད་སྡེའི་དགོངས་པ་བཀྲོལ་བའི་ཚེ༔ བཀའ་སྲུང་སོ་སོའི་ཁས་བླང་དམ་བཅས་བཞིན༔ ཕྲིན་ལས་སྒྲུབས་ཤིག་བཀའ་ཡི་བསྲུངས་མ་རྣམས༔ 
བཀའ་དང་དམ་ལ་མ་འདའ་ས་མ་ཡཱ༔ ཧཱུཾ༔ ད་ལྟ་མ་རུངས་སེམས་ཅན་གདུལ་དཀའི་དུས༔ སློབ་དཔོན་ཆེན་པོ་པདྨ་བཛྲ་གྱིས༔ སྙིགས་མའི་ཞལ་ཚབ་
ཀློང་གསལ་སྙིང་པོ་ལ༔ སྐད་ཅིག་འབྲལ་བ་མེད་པར་བྱིན་རླབས་ནས༔ ཞལ་བསྟན་ཆོས་གསུང་བཀའ་གསང་བཀྲོལ་བའི་ཚེ༔ བཀའ་བསྲུངས་སོ་སོའི་

༄༅།   །ཁས་བླང་དམ་བཅས་བཞིན༔ ཕྲིན་ལས་སྒྲུབས་ཤིག་བཀའ་ཡི་བསྲུངས་མ་རྣམསཿ བཀའ་དང་དམ་ལ་མ་འདའ་ས་མ་ཡཱ༔ བརྟན་སྐྱོང་
ནི༔ ཧཱུྃ༔ སྔོན་ཚེ་སློབ་དཔོན་པདྨ་ཡི༔ དམ་ལ་གནས་པའི་བརྟན་མའི་ཚོགས༔ བདུད་མོ་གནོད་སྦྱིན་སྨན་མོ་བཞི༔ འཁོར་དང་བཅས་པས་འདོད་ཡོན་
བཞེས༔ བཀའ་བཞིན་སྒྲུབས་ཤིག་ཕྲིན་ལས་མཛོད༔ མནན་པ་ནི། ཧཱུྃ་ཧཱུྃ༔ བླ་མའི་བྱིན་བརླབས་ཡི་དམ་མཐུ་སྟོབས་ཀྱིས༔ བཀའ་འདས་དམ་ཉམས་
མགོ་བསྐོར་རྗེས་སྙེགས་ཀུན༔ གཏོར་གཞོང་རི་རབ་ཆེན་པོའི་འོག་ཏུ་བསྟིམ༔ སྟེང་དུ་ཁྲོ་རྒྱལ་བརྟུལ་ཞུགས་བྲོ་ཡིས་བརྡུངསཿ བསྐལ་བའི་བར་དུ་ལྡང་བའི་
གོ་སྐབས་མེད༔ ཨོཾ་ལཾ་ཧཱུཾ་ལཾ་སྟམ་བྷ་ཡ་ནན༔ རྗེས་མཆོད་བསྟོད་ནོངས་བཤགས། བརྟན་བཞུགས་སྐུ་ལྡང་བསྔོ་སྨོན་རྡོ་རྗེ་སྙིང་པོ་ལྟར་བྱ། བཀྲ་ཤིས་ནི། ཧྲཱི༔ ཕྱོགས་བཅུའི་སངས་

རྒྱས་རྣམས་ཀྱི་མཁྱེན་བརྩེ་དང་༔ མཛད་པ་ཕྲིན་ལས་མཐུ་སྟོབས་ནུས་པ་ཡིསཿ སྒྲུབ་པ་པོ་ལ་བྱིན་གྱིས་རླབས་ནས་ནི༔ ཁམས་གསུམ་འགྲོ་ལ་ཕན་ཅིང་
བདེ་ལེགས་སྩོལ༔ ཅེས་ལས་ཀྱི་རྗེས་མི་མངོན་པར་བྱ་ལ་བཱི་མའི་དབང་དག་གི་བཅས་ཤོམས་བྱའོ་ཞག་གསུམ་པའོ།།
༄༅། །སྔ་འགྱུར་ཀཿཐོག་བཀའ་བསྟན་དཔེ་རྙིང་འཚོལ་བསྡུ་ལྷན་ཚོགས་ཀྱིས་འཚོལ་བསྡད་བྱས།
༄༅། །སྔ་འགྱུར་ཀཿཐོག་བཅུ་ཕྲག་རིག་མཛོད་འགྲེམ་སྤེལ་ལྟེ་གནས་ནས་པར་དུ་བསྐྲུན། 
༄༅། །དཀར་མཛེས་ཁུལ་བོད་བརྒྱུད་གཏེར་ཆོས་རིག་གནས་ལྷན་ཚོགས་ཀྱིས་དག་ཞུས་དང་སྒྲིག་སྦྱོར་བྱས།
